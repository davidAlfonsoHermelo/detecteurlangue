Ludwig van Beethoven
Gikan sa Wikipedia, ang gawasnong ensiklopedya
(Naredirek gikan sa Beethoven)
1820 portrait ni Joseph Karl Stieler

Si Ludwig van Beethoven (gibunyagan Disyembre 17, 1770; namatay Marso 29, 1827) usa ka Alemanhong kompositor og musika ug usa ka pyanista. Sa dakong bahin sa iyang kinabuhi nagpuyo siya sa Vienna, Austriya. Siya ang giilang labing banggiitang kompositor sa tibuok panahon.

Ang mosunod mao ang pipila sa iyang mga kinompos nga nahimo nang permamenteng kabahin sa musika sa Kasadpan:

    Fifth Symphony
    Ninth Symphony
    Sixth Symphony
    ang tokar sa pyano nga Fur Elise
    ang Pathetique Sonata
    ug ang Moonlight Sonata

Mga sulod

    1 Kinabuhi
    2 Pangita
        2.1 Nahiunang bahin
        2.2 Tunga-tungang bahin
        2.3 Ulahing bahin
    3 Personal nga kinabuhi
    4 Mga reperensiya
    5 Mga sumpay sa gawas

Kinabuhi
DBP - 200 Jahre Beethoven - 10 Pfennig - 1970.jpg

Si Beethoven natawo sa Bonn, Alemanya, kang Johann van Beethoven (1740-1792) nga may kagikang taga Flanders, ug kang Magdalena Keverich van Beethoven (1744-1787). Hangtod bisan karon, ang mga reperensiya sa kinabuhi ni Beethoven nag-ingong siya natawo niadtong Disyembre 16 tungod kay gibunyagan siya niadtong Disyembre 17, tungod kay maoy pamaagi sa una nga ang bata bunyagan usa inig kaugma human kini matawo. Apan ang modernong panukiduki wala maghupot sa maong mga dahompangagpas.

Ang unang magtutudlo ni Beethoven sa musika mao ang iyang amahan nga usa ka manunugtog sa Elektoral nga korte sa Bonn ug usa ka palahubog nga mokulata kaniya ug nga pakyas sang nakapaila kaniya isip child prodigy sama kang Mozart.

May ubang nakamatikod sa talento ni Beethoven. Gitudloan ug gipatrabaho siya ni Christian Gottlob Neefe. Ang Prince-elector migasto usab. Ang inahan ni Beethoven namatay sa dihang 17 na ang iyang panuigon, ug sulod sa pipila ka tuig siya ang nagpadako sa duha niya ka manghod.

Mibalhin si Beethoven sa Vienna niadtong tuig 1792, diin buot niyang magtuon ubos kang Joseph Haydn, apan ang tigulang walay panahon sa pagtudlo busa gipasa siya ngadto kang Johann Albrechtsberger. Paspas siyang nakabaton og reputasyon isip usa ka birtuso sa pyano (apan mas inanay isip kompositor). Misugod siya sa iyang pangita sa tibuok niyang kinabuhi: nga imbes motrabaho sa simbahan o hawanan sa hari (sama sa ubang kompositor), nag-freelancer hinuon siya.
Pangita

Ang pangita ni Beethoven isip kompositor sagad nga bahinon ngadto sa Nahiuna, Tunga-tunga, ug Ulahing bahin.
Beethoven sa tuig 1823. Kini usa ka kopya sa nagubang larawan nga hinimo ni Ferdinand Georg Waldmüller
Nahiunang bahin

Sa nahiunang bahin, nakita siyang nagsundogsundog sa mga nag-una kaniya nga sila si Haydn ug Mozart, ug sa samang higayon nanusisusi sa mga bag-ong direksiyon ug inanayng nagpalapad sa wanang sa iyang mga buhat. Pipila sa mga importanteng musika niya sa Nahiunang bahin sa iyang pangita mao kining mosunod:

    Symphony No. 1 (Beethoven)
    Symphony No. 2
    String Quartets Nos. 1 - 6, Opus 18 (Beethoven)
    ang unang duha ka piano concerto
    Piano Sonata No. 8 (Beethoven)
    Moonlight.

Tunga-tungang bahin

Ang Tunga-tungang bahin sa pangita ni Beethoven nagsugod sa iyang personal nga suliran kabahin sa iyang pagkabungol. Ang maong bahin nagpakita sa mga komposisyon nga puno sa pagkabayanihon ug pakigbisog; kini naglakip sa mga klasikal nga musika.
Ulahing bahin

Ang Ulahing bahin sa pangita ni Beethoven nagsugod sa tuig 1816 ug natapos sa iyang paghunong sa pagkompos sa tuig 1827. Ang mga buhat niya sa Ulahing bahin giila sa ilahang kalalom sa mga buot ipasabot, personal nga ekspresyon, ug eksperimentasyon sa mga ludlis.
Personal nga kinabuhi
Ludwig van Beethoven: detalye sa 1804 nga larawan ni W.J. Mähler

Gubot ang personal nga kinabuhi ni Beethoven. Sa panuigon nga 28, nagsugod siya og kabungol, nga nag-aghat kaniya makahunahunang maghikog (tan-awa ang 1802 nga Testamento sa Heiligenstadt. Naibog siya sa mga babaye dili pwedeng maiyaha (minyo o aristokrata), ug gipakaaydol; ug wala jud siya magminyo. Pipila ka tigpanukiduking ang miingon nga ang ubos niyang produksiyon naggikan sa 1812 ngadto 1816 tungod sa iyang depresyon sa pagkahiamgo nga dili jud siya maminyo.

Daghan siyang gikaaway nga mga kabanay (lakip na ang masakit ug publikong inilogay sa kustodiya sa pag-umangkong si Karl). Nagsige siya og balhin-balhin og pinuy-anan ug may daghang kahibulongang personal nga linihokan, pananglit ang pagsul-ob og hugaw nga biste bisan kon siya kanunayng maligo. Gigukod siya sa halos tanang adlaw sa iyang kinabuhi sa kakulang sa salapi.

Daghang magdadayeg ang nakapanamin sa kinabuhi ni Beethoven diha sa iyang musika, nga sagad nagpakita og pakigbisog nga pagasundan og kadaogan.

Si Beethoven nagpadayon sa pagkompos og musika hangtod sa adlaw sa iyang kamatayon.
Mga reperensiya

    Carl Dahlhaus, Nineteenth Century Music, trans. J. Bradford Robinson (1989) ISBN 0-520-05291-9

Mga sumpay sa gawas
Commons-logo.svg
Ang Wikimedia Commons may mga payl nga may kalabotan sa:
Ludwig van Beethoven

    Beethoven-Haus Bonn. Opisyal nga balayan sa Beethoven-Haus sa Bonn, Germany. May mga sumpay ngadto sa dakong arkibo.
    The Sonatas for Piano (midi)
    The Guevara Lock of Beethoven's Hair. Usa ka panid sa The Ira F. Brilliant Center for Beethoven Studies.
    Hair analysis says Beethoven died of lead poisoning. CBC News, 18 October 2000.
Pilipinas
Gikan sa Wikipedia, ang gawasnong ensiklopedya
Republika sa Pilipinas
Republika ng Pilipinas
Republic of the Philippines
República de Filipinas
Bandera sa Pilipinas 	Sagisag sa Pilipinas
Bandera 	Sagisag
Motto: Maki-Dios, Maki-Tawo, Makikinaiyahan, ug Makinasod (Faithful to God, Humane, Nature caring, and Patriotic)
Nasodnong Awit: Lupang Hinirang (Yutang Hinigugma)
Lokasyon sa Pilipinas
Kapital 	Manila
14°35′ N 121°0′ E
Kinadak-ang dakbayan 	Dakbayan sa Quezon
Opisyal nga (mga) pinulongan 	Pinilipino, Iningles



Mga pinulongang rehiyonal:
Sinugboanon, Inilokano, Hiniligaynon, Binikol, Winaray, Kapampangan, Pangasinense, Kinaray-a, Maranao, Maguindanao, Tinausug
Gobyerno 	Republika
Pangulo
Puli Pangulo 	Benigno Simeon 'Noynoy' Aquino III
Jejomar 'Jojo' Binay, Sr.
Independensiya 	 
 - nadeklara 	sa Espanya
Hunyo 12, 1898 (opisyal) 
 - giila 	sa Estados Unidos
Hulyo 4, 1946 
Arya 	 
 - Katibuk-an 	300,000 km² (ika-71)
Populasyon 	 
 - Hulyo 2005 	87,857,473 (ika-12)
 - Sensus sa 2000 	76,498,735
 - Densidad 	276/km² (ika-27)
GDP (PPP) 	Banabana sa 2005
 - Katibuk-an 	$409,445 milyon (ika-25)
 - Per capita 	$4,770 (ika-107)
Kwarta 	Peso (PHP)
Sona sa oras 	UTC +8 (UTC+8)
Internet TLD 	.ph
Kodigong pangtawag 	+63
1 Ubos sa Batakan-Balaod sa 1987, ang Pinilipino o Tinagalog ang mao'y nasodnong pinulongan, samtang ang Tinagalog ug Iningles ang mga opisyal nga pinulongan.

Ang mga rehiyonal nga mga pinulongan mao ang auksilar nga opisyal nga mga pinulongan sa ilang kaugalingong mga dapit.

Ang Kinatsila ug Arabiko walay opisyal nga status pero gigamit sa "boluntaryo ug opsyonal nga basis."


Ang Republika sa Pilipinas (Pinilipino/Tinagalog: Republika ng Pilipinas; Iningles: Republic of the Philippines o the Philippines; Inespanyol: República de Filipinas) o Pilipinas, nailhan usab isip 'Perlas sa Sidlakang Kadagatan', mao'y usa ka gawasnong, soberanong nasod sa habagatang-sidlakang Asya. Naa siya sa 1,210 km (750 mi) gikan sa dakong Asya ug may 7,107 ka isla nga nagporma sa usa ka parte sa Arkipelagong Malayo. Ang Kapupud-an sa Pilipinas, nakit-an sa mga Portuges ug mga Espanyol, kuyog nila si Kapitan Hernando de Magallanes niadtong 16 sa Marso, 1521. Pagka 27 sa Abril, 1565, ang mga kongkistador sa liderato ni Miguel Lopez de Legaspi nahiabot sa Sugbo, gikan sa Nueva Espanya, (Mehiko). Pagkahuman sa pag-establisar sa gobyerno espanyol sa Manila sa 1571, ang Isla gikuha ug gihimo nga kolonya sulod sa 300 ka tuig, sugod sa (1521 hangtod sa 1821).

Pagkahuman sa gubat alang sa kalingkawasan sa Mehiko, ang kagamhanan sa Espanya mao nay mikontrolar sa Pilipinas ug gihimo ning Probinsya sa Espanya (1821 - 1898) sulod sa 77 anyos hangtod sa 1898.

Pagka 1898, naggubat ang Espanya ug ang Estados Unidos sa Amerika aron sa pagkontrolar sa Isla. Pagkahuman sa maong gera, ang Estados Unidos sa Amerika, mao nay mikontrolar sa Isla hangtod sa 1935. Sa ika-2ng Gubat sa Kalibotan, ang Hapon miabot ug maoy nanghawod sa Kapupud-an, hangtod sa 1945, dihang gibombardiyo sa mga sundalong Pilipinhon ug Amerikanhon ang mga kampo sa mga Hapones ug nahalingkawas ang Kapupud-an.

Pagka 1946, ang Pilipinas gitagaan og "de facto", nga permanente nga Kagawasan sa 4 sa Hulyo, 1946 sa Estados Unidos sa Amerika.

Kining mga tuiga ubos sa pangagamhanan sa mga taga gawas nakaimpluwensiya pag-ayo sa kultura ug katilingban sa Pilipinas. Nailhan ang nasod sa iyang pagka Katoliko ug sa labihang pagkaimpluwensiya niini sa Kasadpanon. Usa kini sa duha ka nasod nga katoliko sa Asya: Pilipinas ug Sidlakang Timor.

Human dayon sa Ika-2ng Gubat sa Kalibotan, ang Pilipinas mao ang kinalamboang nasod sa Asya, apan sukad niadto, hinay ang kalamboan gumikan sa kagamay sa pagtubo sa ekonomiya, pangawkaw sa gobyerno sa panudlanan (pangurakot), ug neyo-kolonyal nga mga impluwensiya. Sa pagkakaron, modereyt ang pagtubo sa ekonomiya---tinabangan sa kadaghan sa mga Pilipino nga nanrabaho sa gawas ug sa 'information technology'.

Mga sulod

    1 Gobyerno
    2 Lugar ug Mga Rehiyon
        2.1 Mga bag-ong dakbayan
    3 Heyograpiya
    4 Ekonomiya
    5 Mga opisyal nga pinulongan
    6 Kultura
    7 Relihiyon
    8 Literatura
    9 Mga reperensya
    10 Tan-awa Usab
    11 Dugang Impormasyon
        11.1 Mga panid nga opisyal sa gobyerno
        11.2 Mga panid sa sumat
        11.3 Uban pang panid

Gobyerno

Ang Pilipinas usa kini ka Republican og Demokratiko nga nasod. Ang systema sa pag-gobyerno niini nabasi sa systema sa Estados Unidos. May tulo ka dagkong sanga ang gobyerno sa Pilipinas: ang Ehikutiba (Executive), ang Lehislatiba (Legislative), ug ang Judisyal (Judiciary). Ang Ehikutiba gi representahan kini sa Presidente sa Pilipinas, ang Lehislatiba sa Kongreso (Congress), ug ang Judisyal sa Kinatas-ang Hukmanan (Supreme Court).

Ilalom sa Presidente mao ang mga nagkalain-laing mga ahensya ug departamento sa gobyerno sama sa Armed Forces of the Philippines (AFP), Bureau of Internal Revenue (BIR), Department of Interior and Local Government (DILG), Department of Justice (DOJ) ug uban pa. Ang Ehikutiba ang naay responsibilid nga mupatoman sa mga balaod nga gi pasa sa Kongreso ug tanang programa sa gobyerno.

Ang Kongreso mao ang sanga sa gobyerna nga may responsibilidad nga mopasa ug mga nagkalain-laing balaod. Kini natunga sa duha ka lawas: ang Senado (Senate) ug ang Balay sa mga Representante (House of Representatives).

Ang Kinatas-ang Hukmanan (Supreme Court) mao ang ikatulo nga sanga sa gobyerno nga ang responsibilidad mao ang pag-hubad sa balaod partikular ang Konstitutusyon sa nasod.
Lugar ug Mga Rehiyon
Mga bag-ong dakbayan

    Meycauayan, Bulacan, Bulacan
    Navotas
    San Juan
    Baybay, Leyte
    Bogo, Cebu
    Catbalogan, Samar
    Tandag, Surigao del Sur
    Lamitan, Basilan
    Borongan, Eastern Samar
    Tayabas, Quezon
    Tabuk, Kalinga
    Bayugan, Agusan del Sur
    Batac, Ilocos Norte
    Mati, Davao Oriental
    Guihulngan, Negros Oriental
    Cabadbaran, Agusan del Norte
    El Salvador, Misamis Oriental
    Carcar, Cebu
    Dumaguete City, Negros Oriental
    Bayawan City, Negros Oriental

Heyograpiya

Ang Pilipinas may 7,107 ka isla. Kadagkoan ang Luzon ug Mindanao. Taliwala sa ila ang Kapupud-ang Kabisay-an, Mindoro, Palawan, Marinduque, Romblon, ug uban pa. Ang isla sa Luzon may tulo ka bukiranan: ang Kordilyera, ang Sierra Madre, ug ang Karabalyo. Ang Kordilyera ug ang Karabalyo didto sa Amihanang Luzon, ug ang Sierra Madre nag-agi gikan sa amihanan sa probinsya sa Cagayan hangtud sa tunga-tungang Probinsya Quezon. Didto sa Mindanao ang katas-ang bukid sa tibuok Pilipinas, ang Bukid Apo, sa Dakbayan sa Davao.
Ekonomiya

Sa Forbes Magazine, pang-84 ang Pilipinas sa talang Best Countries for Business tuig 2009.[1]
Mga opisyal nga pinulongan

Tinagalog (isip Filipino) ang pugsanong gihimong nasodnong pinulongan. Duha ang pugsanong gihimong opisyal nga pinulongan: Iningles ug Tinagalog (ug sa una, Kinatsila). Adunay kapin sa 170 ka pinulongang lumad sa tibuok kapupud-an. Napulog duha niini mga nanag-unang pinulongan sa mga rehiyon: Sinugboanon, Iniloko, Hiligaynon, Bikol, Winaray, Kinapampangan, Panggasinan, Kinaray-a, Maguindanao, Maranao, Tinausug ug Tsinabakano.
Kultura

Ang kultura sa Pilipinas naimpluwensiya sa daghang nasod gikan sa Europa (Espanya), Latino America (Mehiko), Estados Unidos sa Amerika, Tsina, Islam, Hinduismo, etc.

Ang kustombre ug tradisyonales sa Pilipinas naimpluwensiyahan sa mga Espanyol.
Relihiyon

Mga Katoliko ang kadaghanan sa Pilipinas (83 porsento); Protestante (9 porsento); Islam (5 porsento); Budismo ug Hinduismo (3 porsento). Dunay mga 560 Ortodokso.[2]
Literatura

    Mas kompletong artikulo: Katitikan sa Pilipinas

Mga reperensya

http://www.forbes.com/lists/2009/6/bizcountries09-best-countries-for-business_Philippines_CHI112.html

    http://www.cs.ust.hk/faculty/dimitris/metro/Phil_history.html

Tan-awa Usab

    Talaan sa mga kasadyaan sa Pilipinas

Dugang Impormasyon
Mga panid nga opisyal sa gobyerno

    www.gov.ph - Ganghaan sa Kagamhanan sa Pilipinas
    www.op.gov.ph - Buhatan sa Presidente
    www.senate.gov.ph - Senado
    www.congress.gov.ph - Kongreso
    www.supremecourt.gov.ph - Korte Suprema
    www.comelec.gov.ph - Komisyon sa mga Pinili-ay (COMELEC)
    www.dfa.gov.ph - Departamento sa Kalihokang Panglangyaw
    www.wowphilippines.com.ph - Departamento sa Turismo
    www.afp.mil.ph - Armadong Kusog sa Pilipinas
Simbahang Katoliko
Gikan sa Wikipedia, ang gawasnong ensiklopedya
(Naredirek gikan sa Katoliko)
Kini parte sa usa ka serye bahin sa
Simbahang Katoliko
StPetersBasilicaEarlyMorning.jpg
Organisasyon

Santo Papa - Papa Benedicto XVI
Kolehiyo sa mga Kardinal
Mga Ekumenikong Konsilyo
Episcopalismo
Ritong Latin  • Mga Simbahang Katolikong Sidlakanon
Nagpaluyong mga Konsepto

Kristiyanismo
Katolisismo
usa ka Balaang Katoliko ug Apostolikong Simbahan
Susesyong aspostoliko
Birheng pagkatawo  • Kamatayon  • Pagkabanhaw
Teyolohiya

Trinidad (Amahan, Anak, Balaang Espiritu)
Kasaysayan sa  • Romano Katolikong Teyolohiya  • Apolohetika
Balaang grasya  • Kaluwasan  • Mga sakramento
Salang panulundon  • Maria  • Mga Santos
Liturhiya ug Pagsimba

Katolikong Liturhiya
Eyukaristiya (Katolikong Simbahan) · Liturhya sa mga Oras
Tuig Liturhiko
Kanong Bibliko
Romanong Rito  • Alehandriyanong Rito  • Antiyokanong Rito
Armeniyanong Rito  • Bizantinong Rito  • Rito nga Silangang Siriyano
Mga Topiko sa Katolisismo

Ekumenismo  • Monastisismo
Pagwali  • Pag-ampo
Musika  • Liturhiya · Mga simbolo  • Arte

Ganghaan sa Katolisismo

Ang Simbahang Katolikong Romano (Kinatsila: Ecclesia Catholica Romana) mao ang simbahang Kristiyano nga tibuok ang komunyon sa Obispo sa Roma, ang Santo Papa, sa karon si Papa Benedicto XVI. Ang simbahan misubay sa iyang pagkahimo ngadto sa mga orihinal nga Kristiyano nga komunidad nga gipundar ni Jesucristo ug gipangsabwag sa mga Dose Apostoles, partikular si San Pedro.

Ang Simbahang Katoliko mao ang labing dako nga simbahang Kristiyano, mga tunga sa tanang Kristiyano, ug kini sab ang kinadak-ang organisadong relihiyon. Sumala sa Statistical Yearbook sa Katoliko, ang narekord nga mga miyembro sa relihiyon sa 2005 mokabat og 1,114,966,000; mga 1/6 sa populasyon sa kalibotan.

Ang Simbahang Katoliko mabahin ngadto sa Kasadpanon o Latin ug 22 ka mga Sidlakang Katoliko, mga awtonomo nga simbahang katoliko, ang tanan ubos sa Obispo sa Roma, nga nag-inusara o apil sa Kolehiyo sa mga Obispo, isip labing taas nga awtoridad sa kalibotan sa mga butang sa pagtuo, moralidad, ug panggobyerno sa simbahan. Ang Katoliko nabahin ngadto sa mga arya nga hurisdiksiyonal, kasagaran binase sa teritoryo. Ang estandard nga teritoryal yunit, kada usa giulohan sa obispo, mao ang diyosesis sa Kasadpanon ug eparko (eparchy) sa Sidlakang Katoliko. Sa tuig 2006, 2,782 ang sumatotal sa mga diyosesis (o "Sees").

Ang nag-unang misyon sa Simbahang Romano Katoliko mao ang pagsangyaw sa Ebanghelyo si Kristo Jesus ug ang pag-administer sa mga Sakramento. Aron sa pagtabang sa misyon, ang simbahan nagpadagan sa mga programang sosyal, mga institusyon, ug mga ministries sa tibuok kalibotan. Kini nag-apil sa mga eskuylahan, mga unibersidad, ospital, ug uban pa.

Ang simbahan nagtudlo nga kini gipreserba gikan sa sayop pinaagi sa Espiritu Santo sa mga matang doktrinal. Kini nagpalapad sa iyang mga doktrina pinaagi sa mga konsehong ekumenikal, sama sa gibuhat sa mga unang Apostoles. Ang pagtuong Katoliko gidetalye sa Katesismo sa Simbahang Katoliko. Ang pormal nga pagsimbang Katoliko anaa sa liturhiya kinsa gidumala sa simbahan. Ang pagsaulog sa Santos nga Misa maoy giisip nga kinatas-ang matang sa pag-ampo, apan aduna usay mga debosyon sama sa rosaryo, Via Crucis, ug ang Adorasyon sa Sagradong Sakramento.

Matod sa Katolikong doktrina, ang sinugdan sa simbahan masubay, agi sa suksesyong apostoliko, ngadto sa kinaunhang komunidad nga gitukod ni Jesus pinaagi sa iyang pagkonsekrar kang San Pedro, kinsa giisip nga unang Papa. Ang misunod nga kasaysayan naglambigit na sa simbahan ug sa dagkong panghitabo sa Kasaysayan sa Uropa. Ang simbahan nakaapekto ug nakausab sa kinabuhi sa daghang mga tawo ug pagtuo sa mga Kristiyano ug mga dili Kristiyano sulod sa hapit duha ka libo ka tuig. Sa pagkapukan sa Imperyong Romano, ang simbahan maoy mipuli pagkupot sa sulo sa sibilisasyon. Ang ika-11 nga siglo maoy nakasaksi sa panagbuwag sa Simbahan sa Silangang Ortodokso ug sa mga Romano Katoliko. Ang mga lakang sa panaghiuli maoy nakatukod sa Silangang Rito sa Simbahang Romano Katoliko. Sa ika-16 nga siglo, ang simbahan miagi ug daghang reporma isip tubag sa Protestanteng Repormasyon.

Mga sulod

    1 Tinuohan
        1.1 Espirituhanong dapit ug sala
    2 Katolisismo sa Israyel
    3 Katolisismo sa Pilipinas
    4 Tan-awa usab
    5 Mga sumpay sa gawas

Tinuohan

Ang awtoridad nga gihatag ni Jesus kang Pedro sa Ebanghelyo ni Mateo 16 ang gituohan sa simbahan nga ihatag ngadto sa sunod nga papa pinaagi sa apostolikong suksesyon. Ang Papa ug ang obispo ang gituohan sa simbahan nga espirituhanong sumusunod sa orihinal nga napulog-duha ka apostol subay sa wala maputol mga linya sa konsekrasyon. Sa ebanghelyo ni Mateo, si Jesus misaad kang Pedro mahitungod sa simbahan, "... ang ganghaan sa impirno dili makabuntog niini". Sa ebanghelyo ni Juan, miingon si Jesus, "Daghan pa kog isugid ninyo, apan dili pa mo makasabot karon. Apan kon moabot siya, ang Espirtu sa kamatuoran, iyang mong giyahan ngadto sa kamatuoran". Sa kahayag niining mga pasalig, ang Simbahang Katoliko mituo nga gigiyahan kini sa Espirtu Santo ug, pinaagi sa divine revelation, dili makahimo og sayop sa pagtudlo sa doktrinang hilisgotan. Matod sa simbahan, ang dili masayop nga gigikanan sa divine revelation mao ang: Balaang Kasulatan, Balaang Tradisyon, ug ang Mahisteryo. Ang dili masayop nga pagpanudlo sa Papa bahin usab sa balaang mahisteryo, nga nag-apil usab sa mga gitudlo sa konsehong ekumekanhon ug ang "sagad ug unibersal nga mahisteryo".

Ang tinuohan sa ubang denominasyong Kristiyano nagkalahi sa Romano Katoliko sa nagkalain-laing ang-ang. Ang Sidlakang Ortodoksiyang tinuohan nagkalahi sa isyu sa pagkadili makasaypanon sa papa, ang pamahayag nga pilyoki ug ang imakulada konsepsiyon ni Maria, apan managsama gihapon. Lahi-lahi ang tinuohan sa mga simbahang Protestante, apan ang kasagaran nga lahi sa mga Katoliko mao ang awtoridad sa Papa ug ang tradisyon sa simbahan, apil usab ang buluhaton ni Maria ug ang mga santos, ang buluhaton sa pari, ug mga hisgotanan labot sa grasya, maayong buhat ug kaluwasan. Ang lima ka mga sola ang gisulayan sa pagpadayag sa mga kalahian.
Espirituhanong dapit ug sala

Sa tinuohang Katoliko, sa wala pa gihimo ang katawhan, ang Ginoo mihimo og espirituhanong binuhat nga gitawag nga anghel aron mamahimo niyang tig-alagad ug mensahero. Ang mga anghel imortal, ug nagbaton og kaalam ug pagbuot. Sa usa ka hitabo nga nailhang "pagkatagak sa mga anghel", usa ka bahin sa mga anghel ang mipili nga mosukol sa buot sa Ginoo ug iyahang paghari.

Gitintal sa usa ka natagak nga anghel ang unang mga tawo, si Adan ug si Eva, ug nahimo ang salang panulundon nga midala og pag-antos ug kamatayon sa kalibotan. Kining panghitaboa gitawag nga Pagkatagak sa Tawo, nga mibahin sa tawo gikan sa ilahang orihinal nga kahimtang uban ang Ginoo, usa ka pagkabahin nga mahimong mosunod sa kalag ngadto sa kamatayon. Ang katesismo miingon nga "ang sulat sa pagkatagak sa Genesis 3 migamit og nga pinulongang piguratibo, apan miangkon og ...buhat nga nahitabo sa pagsugod sa kasaysayan sa taw" nga nagresulta sa "pagkuha sa orihinal nga pagkabalaan ug katarongan..." nga mihimo sa matag tawo nga "mahimong ignorante, pag-antos, ug ang kamatayon: ug pagkahaduol sa sala...". Ang katawhan mahimong mahugasan gikan niining salang panulundon ug tanang personal nga sala pinaagi sa sakramento sa Bunyag.

Si Jesus misugo sa mga misunod niya sa paghigugma sa isigkaingon sama sa paghigugma niya kanila. Ang pagpakasala ang kaatbang sa pagsunod ni Jesus, ang pagkawat sa kaingnan sa tawo sa Ginoo ug ang pagtalikod sa iyahang kalag pahilayo gikan sa gugma sa Ginoo. Ang pagpakyas sa pagtuman sa bisag unsa sa Napulo ka Sugo, ang paghigugma sa Ginoo, sa paghigugma sa isigkatawo, kun pagbuhat og bati kanila sa bisan unsang paagi. Ang uban makabuhat og sala nga labaw pa sa uban, naglangkob sa gamay nga sala ngadto sa labawng dagko nga salang mortal. Ang salang mortal nga buhat ang makapabungkag sa relasyon sa tawo ngadtos Ginoo. Ang mga Katoliko mahugasan sa ilahang mga sala gawas sa salang panulundon pinaagi sa sakramento sa Kompisal.
Katolisismo sa Israyel

    Mas kompletong artikulo: Simbahang Katoliko sa Israyel

Katolisismo sa Pilipinas

    Mas kompletong artikulo: Simbahang Katoliko sa Pilipinas

Ang katolisismo mao ang mayorya nga relihiyon (mga 80% sa tanang relihiyon) sa mga Pilipino.
Tan-awa usab

    Mga Santos
    Mga Santo Papa
    Repormasyon
    Misyon

Mga sumpay sa gawas

    The Roman Catholic Lectionary

[tagoa]

    t h u 

Ang Simbahang Katoliko
Kasaysayan 	
Jesus · Ang Napulog-duha ka Apostoles · Unang Kristiyanismo · Mga Santo Papa · Mga Konsilyo · Mga Krusada · Mga Misyon · Ang Panagbuwag sa Silangan · Ang Dakong Panagbuwag sa Kasadpan · Repormasyon
	
Emblem of the Papacy SE.svg
Herarkiya 	
Santo Papa · Mga Kardenal · Patriyarka · Mga Dagkong Arsobispo · Mga Primado · Mga Metropolitano · Mga Arsobispo · Mga Obispong Dyosesano
Teyolohiya 	
Ang Balaang Trinidad · Orihinal nga sala · Usa ka Balaanng Katoliko ug Apostolikong Simbahan · Pag-ampo · Dibinong grasya · Kaluwasan · Wali sa bukid · Napulo ka Sugo
Mga simbahang
partikular
gihan-ay agi sa
Tradisyong
liturhiko 	
Alehandriyano 	Koptiko · Etiyopiko
Antiyokyano 	Maronito · Siryako · Syro-Malankara
Armeniano 	Armeniano
Byzantino 	Albaniano · Belarusian · Bulgarian · Croatian · Greek · Hungarian · Italo-Greek · Macedonian · Melkite · Romaniano · Russian · Ruthenian · Slovak · Ukrainian
Ritong Syrian 	Chaldean · Syro-Malabar
Roman
Ambrosian
Anglikano
Mozarabiko
Sarum 	Latin
Mga Sakramento 	
Bunyag · Kompirmasyon · Eukaristiya · Sakramento sa Panaghi-uli · Pagdihog sa masakiton · Mga Balaang Orden · Matrimonyo
Habagatang Amerika
Gikan sa Wikipedia, ang gawasnong ensiklopedya
Mapa sa Habagatang Amerika
Amerika

Ang Habagatang Amerika (Kinatsila: América del Sur) mao ang kontinente nga nahimutang sa Kasadpang Emispero. Kini may utlanan sa Kadagatang Pasipiko sa kasadpan, sa Kadagatang Atlantiko sa amihanan ug sidlakan; ug sa Amihanang Amerika ug Dagat Caribbean sa amihanang-kasadpan.

Ang kontinente sa Amerika gipangalanan sa tuig 1507 sa mga kartograpo nga si Martin Waldseemüller ug Matthias Ringmann alang kang Amerigo Vespucci, ang nahiunang Uropeyo nga nag-ingon nga ang Amerika wa mahimutang sa East Indies, pero usa ka Bag-ong Kalibotan nga wa pa mailhi sa mga Uropeyo.

Ang Habagatang Amerika may arya nga 17,840,000 kilometros kwadrados (6,890,000 sq mi), o mga 3.5% sa panit sa kalibotan. Sa tuig 2005, ang populasyon niini mga 371,000,000. Ikaupat kini sa arya (human sa Asya, Aprika, ug Amihanang Amerika) ug ikalima sa populasyon (human sa Asya, Aprika, Uropa, ug Amihanang Amerika).
Amihanang Amerika
Gikan sa Wikipedia, ang gawasnong ensiklopedya
Mapa sa kalibotan nga nagpakita sa Amihanang Amerika
Satellite composite image sa Amihanang Amerika. Usa ka mapa nga puedeng i-klik

Ang Amihanang Amerika usa ka kontinente sa amihanang hemisperyo sa kalibotan nga naa sa kasadpang hemisperyo. Napalibotan kini sa Kadagatang Artiko sa amihanan, Amihanang Kadagatang Atlantiko sa sidlakan, Dagat Caribbean sa habagatang-sidlakan, ug Amihanang Kadagatang Pasipiko sa habagatan ug kasadpan. Mga 24,500,000 km² (9,460,000 sq mi) ang sakop niining kontinente, o mga 4.8% sa ibabaw nga parte sa atong planeta. Niadtong Hulyo 2002, gitaya nga mas daghan pa sa 514,600,000 ang populasyon niini. Ang Amihanang Amerika ang ikatulo sa pinakadakong kontinente ayon sa sakop, sunod sa Asya ug Aprika, ug ika-upat nga pinakadako ayon sa populasyon, sunod sa Asya, Aprika ug Uropa.

Ang tulo nga pinakadakong nasod dinhi mao ang Canada, Estados Unidos, ug Mehiko.
Tan-awa usab
Estados Unidos
Gikan sa Wikipedia, ang gawasnong ensiklopedya
(Naredirek gikan sa Estados Unidos sa Amerika)
United States of America
Estados Unidos sa Amerika
Bandera sa United States 	Sagisag sa United States
Bandera 	Sagisag
Motto: E Pluribus Unum ("Out Of Many, One") (tradisyonal) 
In God We Trust (sugod 1956)
Nasodnong Awit: The Star-Spangled Banner
Lokasyon sa United States
Kapital 	Washington, D.C.
38°53′ N 77°02′ W
Kinadak-ang dakbayan 	Dakbayan sa New York
Opisyal nga (mga) pinulongan 	Wala sa nibel pederal
(de facto: Iningles)
Gobyerno 	Republikang pederal konstitusyonal
 - Pangulo 	Barack Obama (D)
 - Puli Pangulo 	Joe Biden (D)
 - Speaker of The House 	Paul Ryan (R)
Independensya 	gikan Gran Britanya 
 - Nadeklara 	Hulyo 4 1776 
 - Gi-ila 	Septiyembre 3 1783 
 - Konstitusyon sa Estados Unidos 	Marso 4, 1787 
Arya 	 
 - Katibuk-an 	9,631,420 km² (3rd1)
  	3,718,695 sq mi 
Populasyon 	 
 - Plantilya:2007 	308,745,538[1] (3rd)
 - Sensus sa 2000 	281,421,906
 - Densidad 	31/km² (172nd)
80/sq mi 
GDP (PPP) 	Banabana sa 2006
 - Katibuk-an 	$13.049 trillion (1st)
 - Per capita 	$59,555 (3rd)
HDI (2004) 	Green Arrow Up.svg 0.957 (8th) – high
Kwarta 	United States dollar ($) (USD)
Sona sa oras 	(UTC-5 to -10)
 - Summer (DST) 	(UTC-4 to -10)
Internet TLD 	.us .gov .edu .mil
Kodigong pangtawag 	+1
1 Usahay ilista nga ika-4 sa arya; ang ranggo disputed sa China.


Ang Estados Unidos sa Amerika (kun EU, gikan sa Kinatsilang Estados Unidos de América; Sinugboanon: Hiniusang mga Estado sa Amerika kun HE; Ininggles: United States of America kun USA) usa ka republika nga pederal nga adunay singkuwenta ka estado. Makit-an sa tunga-tungang parte sa Amihanang Amerika ang kadaghanan sa mga estado ug adunay kaugalingong gobyerno ang kada estado ubos sa sistemang pederalismo. Adunay duha ka yutan-ong utlanan ang Estados Unidos diin sa Mehiko ang usa ug sa Canada usab ang usa pa. Gilibotan kini sa lainlaing katubigan sama sa Kadagatang Pasipiko, Dagat Bering, Kadagatang Artiko, ug Kadagatang Atlantiko. Dili sumpay ang duha ka estado sa Alaska ug Hawaii sa nahibiling 48 ka estado. Pareho sab nilang dili sumpay ang usag usa. Naay mga koleksiyon sa mga distrito, teritoryo ug uban pang ginsakopang panggawas ang EU sa uban pang parte sa kalibotan. Komun nga gitawag nga “Amerikano” ang katawhan sa Estados Unidos.

Ang nasodnong ginikanan sa Estados Unidos matamdan sa deklarasyon sa napulog tulo kolonya gikan sa Gran Britanya niadtong 1776 nga sila independente na nga mga estado, ug gipakusog sa Tratado sa Paris (1783). Sugod pa sa tunga-tunga sa ika-20 siglo, naunhan na niini ang tanang nasod sa impluwensiya sa ekonomiya, politika, militar, ug kultura.[2]

Nahimo ang EU ubos sa tradisyon nga panggobyerno nga adunay pagsinabtanay sa mga tawong ginsakpan pinaagi sa modelo nga demokrasya nga representatibo. Kining modelo sa gobyernong presidensiyal-konggresyonal nakopya sab sa daghan pang mga nasod, ilabi na sa mga naa sa Tunga-tungang Amerika ug Habagatang Amerika apil na ang nasod sa Pilipinas.

Mga sulod

    1 Heyograpiya
    2 Kasaysayan
    3 Demograpiya
    4 Politika ug Gobyerno
    5 Ekonomiya
    6 Kultura
        6.1 Kulturang Popular
    7 Mga reperensya

Heyograpiya
Topograpik map sa kontinental Estados Unidos

Isip ikatulo nga kinadak-ang nasod sa tibuok kalibotan (sa arya)[3], lainlain ang mga paysahe ug mga bista sa Estados Unidos: yutang kakahoyang templada (temperate forest) sa Sidlakang baybayon, bakhawan sa Florida, ang Dakong Kapatagan (Great Plains) sa tungang parte sa nasod, ang sistemang Suba Mississippi-Missouri, ang mga Dagkong Lanaw (Great Lakes) nga parte sab sa Canada, mga Batohong Bukid (Rockies) nga naa sa kasadpan sa kapatagan, ubang desiyerto ug sonang templada sa baybayong kasadpan sa Rockies, ug mga kakahoyang templada (temperate rainforest) sa parte sa Pasipiko sa amihanang-kasadpan. Ubang paysahe sab ang Alaska ug mga mabulkang pulo sa Hawaii. Ang klima lahi-lahi sab: tropikal sa Hawai‘i ug habagatang Florida, ug tundra usab sa Alaska ug sa tumoy sa mahabog nga mga bukid (uban ang Hawai‘i). Kadaghanan sa mga parteng amihanan ug sidlakan adunay klima nga kontinental-templada, nga mainit nga ting-init ug kamig nga tingtugnaw. Ang habagatang parte sa nasod usab adunay subtropikal nga klimang umido nga may templadang tingtugnaw og dugay ug umidong ting-init. Kasagarang desiyerto ang klima sa habagatang-kasadpang rehiyon.
Kasaysayan

    Mas kompletong artikulo: Kasaysayan sa Estados Unidos

The Mayflower in Plymouth Harbor, ni William Halsall, 1882. Ang Mayflower ang mitransport sa mga pilgrim sa Bag-ong Kalibotan sa 1620.
Declaration of Independence, ni John Trumbull, 1817–18

Ang mga lumad nga katawhan sa Estados Unidos, apil ang Alaska, miabot gikan sa Asya mga 12,000-40,000 ka tuig ang miagi. Sila ang gitawag nga mga American Indian. Ang mga Katsila nahiuna sa mga Uropeyo sa pagpundar og mga kolonyang Uropeyo sa minland, sa lugar nga gitawag nila og Florida; ang San Agustin (St. Augustine), napundar sa 1565, nga nagpabilin hangtod karon; ug daghan ang kolonyang Katsila sa habagatang-kasadpang Estados Unidos gikan sa Mehiko. Ang mga Pranses nga fur traders nag-establisar og mga outpost sa Nouvelle France (New France) sa bandang Great Lakes; Ang Pransiya mikuha sa kadaghanan sa interyor sa Amihanang Amerika hangtod sa habagatang parte, sa may Gulpo sa Mehiko. Ang nahiunang malamposon nga kolonya sa Britanya mao ang Virginia Colony sa Jamestown sa 1607 ug ang Pilgrims' Plymouth Colony sa tuig 1620. Ang pagkarta (chartering) niadtong 1628 sa Massachusetts Bay Colony miresulta sa migrasyon sa mga Britaniko (Ingles, Eskoses, ug Irlandes); ug sa 1634, ang New England napuy-an og mga 10,000 ka Puritan. Niadtong 1614, ang mga Olandes nag-establisar og mga kolonya sa bandang Sapang Hudson, apil ang New Amsterdam sa isla sa Manhattan, nga karon mao ang Dakbayan sa New York.

Sa Gubat Pranses ug Indyan, ang kolonyal nga ekstensiyon sa Pito ka Tuig nga Gubat, ang Britanya mikuha sa Canada gikan sa mga Pranses. Sa 1674, ang mga Britaniko nakakuha sa mga kolonyang Olandes paghuman sa Gubat Anglo-Olandes; ang probinsiya sa New Netherland gialisdan og New York. Sa pagbahin sa Carolina sa 1729 ug sa 1732 nga kolonisasyon sa Georgia, naestablisar ang trese (13) ka kolonya sa Britanya, ang nahimong Estados Unidos sa Amerika. Ang tanang kolonya mipalegal sa pagbaligya sa mga katabang nga Aprikano (African slave trade). Ang mobimiyento nga Kristiyano sa 1730-1740 nailhan nga Great Awakening mipalambo sa interes sa relihiyon. Sa tuig 1770, ang mga kolonya miabot og 3 milyon ka lumulupyo nga Ingles o Britaniko, katunga sa mismong Gran Britanya. Bisag gibuhisan ang mga kolonya sa Britanya, wala sila hatagi og representasyon sa Parlamento sa Gran Britanya.

Ang tensiyon sa mga kolonya ug sa Britanya sa panahong rebolusyonaryo (1760s hangtod 1770s) miresulta sa Rebolusyonaryong Gubat Amerikano, giaway gikan 1775 hangtod 1781. Niadtong Hunyo 14, 1775, ang Continental Congress, sa Philadelphia, nag-establisar sa Continental Army ubos kang George Washington. Nagproklama nga ang "tanang tawo gihimo nga egwal", ang Kongreso miadap sa Deklarasyon sa Independensiya, nga unang gimugna ni Thomas Jefferson, niadtong Hulyo 4, 1776. Niadtong 1777, ang mga Artikulo sa Kompederasyon giadap, nagpahiusa sa mga estado sa usa ka gobyernong pederal hangtod 1788. Adunay mga 70,000–80,000 ka loyalista sa Britanya nga milayas gikan sa mga nagrebeldeng estado, daghan ming-adto sa Nova Scotia ug sa bag-ong sakop sa Britanya sa Canada.[4] Sa pagkapilde sa armadong puwersa sa Britanya, giila sa Gran Britanya ang soberanya sa trese ka kolonya sa tuig 1783.
Ekspansiyon sa U.S. ayon sa petsa sa pagkaestado ug ratipikasyon sa Konstitusyon

Mga importanteng yugto sa kasaysayan sa Estados Unidos human ang independensiya mao ang:

    Ekspansiyon sa teritoryo (1800s-1959)
    Gubat Sibil (1861-1865)
    Gubat Espanyol-Amerikano (Abril 25-Agosto 12, 1898)
    Dakong Kaguol (Great Depression) (1929-1939)
    Ikaduhang Gubat Kalibotanon (1941-1946)
    Bugnaw nga Gubat (Cold War) (1947-1991)
    Gubat sa Terorismo (2001- )

Demograpiya
Ang Statue of Liberty sa New York, ang iladong monumento sa Estados Unidos

Miabot na sa 300,000,000 ang populasyon sa Estados Unidos niadtong Oktubre 17, 2006. Sumala sa 2000 nga sensus, 79% sa katawhan namuyo sa urban nga lugar. Lainlain ang mga nakapuyo dinhi, 31 ang ihap sa grupong etniko nga adunay 1-ka-milyon nga miyembro. Ang tulo nga labing daghang grupong etniko mao ang Amerikanong-Alem-Aprikano nga naggikan kaniadto sa mga katabang sa uma, maoy kinadak-ang minoriyang etniko. Pero mitaas na ang ihap sa mga Hispaniko o Latino nga gikan sa Latin Amerika ilabi na sa mga estado sa habagatang-kasadpan (sama sa California, Texas, New Mexico, ug Florida). Adunay mga 2,807,731 ka Pilipino sa Amerika, labing daghang Pilipino gawas sa Pilipinas.

Sa pinulongan o lengguwahe, bisan og walay opisyal nga pinulongan sa pederal nga level, Iningles ang de facto nga nasodnong pinulongan, ug kini ang opisyal nga pinulongan sa 25 ka estado. Ang Kinatsila maoy ikaduhang pinulongan tungod sa mga imigranteng Latino. Ang Tinagalog o Filipino maoy ikatulo o ikaupat nga pinulongang gigamit sa Estados Unidos.[5]
Politika ug Gobyerno

Ang Estados Unidos mao ang labing dugay nga pederasyon sa kalibotan. Kini usa ka demokrasyang representatibo ug republikang konstitusyonal.[6] Gibantayan ang gobyerno sa sistema nga checks and balances. Sa sistemang pederal, ang mga lumulupyo napailawom sa tulo ka lebel sa gobyerno: pederal, estado, ug lokal; ang panggobyernong lokal komun nga nabahin ngadto sa county ug munisipal nga lebel.

Ang gobyernong pederal adunay tulo ka sanga:

    Lehislatibo: ang Kongreso nga bicameral, ang Senado ug ang House of Representatives mao ang tighimo og mga balaod nga pederal, tigdeklarar og gubat, tig-aprobar og mga tratado, ug tighatag og impeachment.
    Ehekutibo: Ang presidente mao ang commander-in-chief sa militar, siya maka-veto og mga balaodon (bills) nga lehislatibo sa di pa kini mahimong balaod, ug siya ang motudlo o mopili sa iyang Gabinete ug uban pang opisyales.
    Hudikatura: Ang Korte Suprema ug ang mga korte nga pederal, diin ang mga huwes ginatudlo sa presidente (nanginahanglan og pag-aprobar sa Senado), mao ang mo-interpret sa mga balaod og adunay gahom nga mopawalay bili sa mga balaod nga dili konstitusyonal.

Ang amihanang bista sa White House, residensiya sa presidente sa Estados Unidos

Ang House of Representatives adunay 435 ka miyembro, usa ka representatibo sa usa ka distrito kongresyonal sa duha ka tuig nga termino. Ang puwesto sa House ginabahin-bahin sa 50 ka estado kada dekada. Sa sensus sa 2000, pito ka estado adunay minimum nga usa ka representatibo, samtang ang California, ang labing populoso nga estado, adunay 53. Kada estado adunay duha ka senador, gipili para sa 6 ka tuig nga termino. Ang presidente mosilbi sa upat ka tuig nga termino ug dili molabaw pa sa duha ka beses ang termino. Dili ma-elek ang presidente sa diretso nga boto, kondili, pinaagi sa sistema nga electoral college diin ang pagdeterminar sa boto ug sa nakadaog, gibase pinaagi sa ihap sa kada estado. Ang Korte Suprema, sa liderato sa Chief Justice sa Estados Unidos, adunay siyam ka miyembro.

Ang politika sa Estados Unidos natigayon sa 2-ka-partido nga sistema sa halos tanang panahon. Sugod sa heneral nga eleksiyon sa 1856, ang duha ka dominante nga partido mao ang Partido Demokrata (Democratic Party) napundar sa 1824 (ang ginikanan niadto pang 1792), ug ang Partido Republikano (Republican Party), napundar sa 1854. Sa pagkakaron, si Presidente George W. Bush gikan sa Partido Republikano, samtang ang Demokrata usab ang mayoriya sa Senado ug House of Representatives, pagkahuman sa midterm election sa 2006.

Ang pakigharing militar, ekonomiko, ug kultural sa Estados Unidos maoy rason kon nganong kini usa ka importanteng tema sa politika sa nasod, lahi pa sa importansiya sa imahen sa Estados Unidos sa tibuok kalibotan. Halos tanang nasod adunay embahada sa Washington, D.C., ug mga konsulado sa ubang dakbayan. Usab, halos tanang nasod adunay diplomasya sa Estados Unidos. Hinuon, ang mga nasod sa Cuba, Iran, Amihanang Korea, Bhutan, ug Sudan walay pormal nga relasyong diplomatiko sa Estados Unidos.[7]
Ekonomiya
Ang Dakbayan sa New York, ang komersiyal nga kapital sa nasod

Ang Estados Unidos usa ka kapitalista nga ekonomiya, nga nakab-ot tungod sa iyang pagka adunahan sa natural nga rekursos, maayong imprastruktura, ug hataas nga produktibidad. Sumala sa IMF, ang GDP sa nasod nga mga $13 ka trilyon mikabat sa 20% sa globonhong gross product. Ang sa kolektibo nga GDP sa Unyon sa Uropa ang mas dako lamang. Ang US ikawalo sa nominal GDP per capita ug ikaupat sa GDP per capita gamit ang purchasing power parity. Kini sab ang numero uno nga importador og mga bililhon ug ikaduha nga eksportador. Ang Canada, China, Mehiko, Hapon, ug Alemanya mao ang nanag-unang partner sa komersiyo. Ang nangunang eksport nga produkto mao ang mga makinang elektrikal, samtang ang mga behikulo maoy nangunang import. Ang utang nga nasyonal sa US maoy labing dako sa kalibotan; sa 2005, 23% kini sa total nga utang sa kalibotan. Kon iporsento sa GDP, ang US ika-30 sa 120 ka nasod.[8] Mga langyaw ang mikupot og 27.5% sa utang sa nasod.
Kultura
Mga ikono sa kulturang Amerikano: apple pie, besbol, ug banderang Amerikano

Ang Estados Unidos usa ka multikultural nga nasod, lugar sa lainlaing mga etnikong grupo, tradisyon, ug mga kabililhan (values). Ang kultura nga komun sa mayoriya sa mga Amerikano gitawag og "mainstream American culture," ang Kasadpanong kultura nga naggikan sa mga tradisyon sa mga migranteng Uropeyo, sugod sa mga Ingles ug Olandes. Ang mga kulturang Aleman, Irlandes, ug Eskoses impluwensiyal sab. Mga elemento sa tradisyon sa mga lumad nga Amerikano ug sa mga Kasadpanong Aprikano nakuha sab. Ang pakasadpang ekspansiyon miresulta sa kontak sa kultura sa Mehiko. Dako ang impak sa bag-ohay nga imigrasyon gikan Asya ug Latin Amerika. Ang pagkasagol sa mga kultura puyde maingon isip homogeneous melting pot o pluralistic salad bowl diin nagpabilin ang mga kultural nga aspeto sa ginikanang nasod.

Bisag maingon nga walay katilingbanong klase ang Estados Unidos (classless society), ang mga ekonomista ug sosyolohista moingon nga adunay kalahian sa mga klase sa katilingban, nga moapekto sa sosyalisasyon, pinulongan, ug kabililhan. Ang tunga-tungang klase (middle class) ug propesyonal nga klase mao ang ginikanan sa mga kontemporaryong trend sama sa peminismo, enbayronmentalismo, ug multikulturalismo. Dako ang pagbili sa ilang nga okupasyon o trabaho. Bisan og taas ang tan-aw sa mga Amerikano sa sosyo-ekonomik nga kalamposan, ang pagka ordinaryo gitan-aw nga positibo. Ang kababayen-an karon nagatrabaho sa gawas sa balay ug nakakuha og mga degri sa kolehiyo. Sama sa post-industriyal nga sosyedad, naglahi usab ang pamilyang Amerikano. Sa 2005, ang mga nakasal nga walay anak maoy labing komun (28%) nga panimalay. Ang ekstensiyon sa marital rights ngadto sa mga homosekswal nga magtiayon maoy usa ka isyu sa debate, ang mga liberal nga estado mitugot sa unyon nga sibil ug ang Massachusetts mipalegal sa kaminyoon sa samag-sekso (same-sex marriage).
Kulturang Popular
Ang karatula sa Hollywood, California

Sa sine, ang industriya sa pelikula nagabase sa Hollywood, Los Angeles, California. Ang mga estudyo sa pelikulang Hollywood nakakab-ot og kita sa pagpasalida sa mga sinehan sa kalibotan, sama sa Star Wars (1977) ug Titanic (1997). Mga aktor nga Amerikano sama ni John Wayne ug Marilyn Monroe nahimong mga ikono ug simbolo sa kulturang popular, samtang ang mga prodyuser/negosyanteng si Walt Disney lider sa kingkoy o karton nga pelikula (animated film). Ang kang Orson Welles nga Citizen Kane (1941) pirme gitan-aw nga mao ang labing nindot nga pelikula sa tanang panahon. Ang mga produkto sa sine, telebisyon ug uban pang medya makita sa halos tanang nasod. Halos tanang aspeto sa popular nga kultura sa kalibotan naimpluwensiyahan sa kulturang popular nga Amerikano: ang musika, sayaw, pagkaon, panapton, sports, ug bisan ang batasan.

Napoleon I
Gikan sa Wikipedia, ang gawasnong ensiklopedya


Napoléon I
Emperador sa Pransiya, Hari sa Italya
Tigpatunga sa Kompederasyong Swiso
Protektor sa Kompederasyon sa Rin
Si Napoleon sa iyang Saninang Imperyal
Si Napoleon sa iyang saninang imperyal
Paglingkod 	Marso 20 1804 – April 6 1814
Marso 1 1815 – Hunyo 22 1815
Instalasyon 	Disyembre 2, 1804
Kompletong Pangalan 	Napoléon Bonaparte
Natawo 	Agosto 15, 1769
	Ajaccio, Corsica
Namatay 	Mayo 5,1821 (edad 51)
	Isla sa Santa Elena

Si Napoleon I (Agosto 15, 1769 - Mayo 5, 1821), (natawo isip Napoleone di Buonaparte apan giilisag Napoleone di Buonaparte)[1], usa ka militar ug politikal nga lider sa Pransiya. Dako ang iyang nausab sa modernong Kasaysayan sa Uropa, ug sa pamaagi sa pakiggubat. Siya usa ka heneral sa Rebolusyong Pranses, tagdumala sa Pransiya isip Unang Konsul sa republikang Pranses, Emperador sa Pransiya, Hari sa Italya, Tigpatunga sa Kompederasyong Swiso, ug Protektor sa Kompederasyon sa Rin.

Natawo siya sa Corse, ug nagbansay sa Pransiya isip opisyal alang sa artileriya. Siyay unang misikat isip heneral sa Rebolusyong Pranses, diin gidumala niya ang pipila ka malamposong kampanya batok sa Unang Kowalisyon ug Ikaduhang Kowalisyon. Sa ulahing bahin sa 1799, mipahigayon siyag usa ka kudeta, ug gitudlo ang iyang kaugalingon isip Unang Konsul sa Pransiya, ug human ang lima ka tuig nahimong Emperedor sa Pransiya. Sa unang dekada sa siglo 19 nakiggubat siya sa gamhanang mga nasod sa Uropa, diin nadominar niya ang kontinental nga Uropa sa pipila ka kadaogan. Pipila sa mga sangka nga dili malimtan mao ang Austerlitz ug Friedland. Sa nasod nga iyang nabuntog, iyang gibutang sa dagkong mga puwesto niini ang pipila ka higala ug paryente.

Ang kapildehan sa iyang pagsulong sa Rusya niadtong 1812 nakapausab sa tuyok sa gubat. Ang maong kampanya dakog nakuha sa Grand Armée (Dakong Kasundalohan) sa Pransiya, ug wala na kini makabawi sukad niadto. Sa Oktubre niadtong 1813, ang Ikaunom nga Kowalisyon mipilde sa iyang kasundalohan didto sa Leipzig ug misulong ngadto sa Pransiya. Ang kowalisyon nakapugos ni Napoleon sa pagbiya sa gahom niadtong Abril 1814, diin siya mipahiklin didto sa isla sa Elba. Apan wala magtuig nakabalik siya sa Pransiya ug misaka sa gahom sulod sa Usa ka Gatos ka Adlaw. Apan napilde na usab siya sa kataposang higayon sa Sangka sa Waterloo niadtong Hunyo 18, 1815. Iyang gigugol ang nahibiling unom ka tuig sa iyang kinabuhi ilawom sa pagtan-aw sa mga Briton didto sa isla ni Santa Elena sa Kadagatang Atlantiko.

Mga sulod

    1 Sayong Kinabuhi
    2 Serbisyo Militar
        2.1 13 Vendémiaire
        2.2 Unang kampanya sa Italya
        2.3 Ang Kampanya sa Ehipto
    3 Pamuno-Nasod sa Pransiya
        3.1 Kudeta sa 18 Brumaire ug Pagka Konsul
    4 Ikaduhang Kampanya sa Italya
    5 Ang Pagka Emperador ni Napoleon
    6 Koalisyon batok kang Napoleon
    7 Pagkunhod sa Gahom ug Kapildehan
        7.1 Pag-atake sa Rusya
        7.2 Ang Ikaunom nga Kowalisyon
        7.3 Abdikasyon
        7.4 Ang Usa ka Gatos ka Adlaw
        7.5 Kamatayon
    8 Legasiya
    9 Tan-awa Usab
    10 Mga Reperensiya

Sayong Kinabuhi
Carlo Maria Buonaparte, ang amahan ni Napoleon

Natawo siya isip Napoleone di Buonaparte, human mopanaw ang iyang magulang nga si Napoleone. Siya gipanganak sa Ajaccio sa Corse, Pransiya, niadtong Agosto 15, 1796. Bisan tuod og gikan sa usa ka halangdong pamilya, wala nila gamita ang pulong nga di sa ilang apelyido. Kadugayan, gigamit niya ang mas Prinanses nga ngalang Napoleon Bonaparte.

Ang iyang pamilya, sa una gitawag nga Bounaparte, nahiapil sa Italyano nga mga noble. Ang pamilya mibalhin sa Florence apan natunga sa duha; ang orihinal, ang Buonaparte-Sarzana, napugos sa pagbiya sa Florence ug mibalhin sa Corsica sa siglo 16.

Ang iyang amahan, si Carlo Buonaparte, natawo niadtong 1746 sa Republika sa Genoa; usa ka abogado, napili siya nga representante sa Corsica ngadto sa korte ni Louis XVI niadtong 1778, diin siya magsilbi og pipila ka tuig.

Si Napoleon adunay maguwang nga igsoong lalaki, si Jose, Ang iyang mga manghod mao sila si Lucien, Elisa, Pauline, Caroline, ug si Geronimo.

Si Napoleon, tungod sa ilang halangdong kaagi ug mga kaila sa gobyerno, nakaangkon og mas daghang oportunidad sa mas maayo nga pag-eskuyla. Niadtong Mayo 15, 1779, sa edad nga nuybe, siya misulod sa Pranses nga akademiya militar sa Brienne-le-Château, usa ka gamayng lungsod duol sa Troyes. Apan kinahanglan una siyang magtuon og Prinanses para madawat, pero sa tibuok niyang kinabuhi Italyano ang accent sa iyang Prinanses. Sa paggradwar niya niadtong 1784, miapil siya sa banggiitang École Royale Militaire sa Paris, diin natapos niya ang baleg duha ka tuig nga pagtuon sulod lang sa usa ka tuig. Bisan tuod og Nabal ang una niyang hilig, apan artileriya ang iyang gikuha sa École Militaire.
Serbisyo Militar

Sa paggradwar niya niadtong Septiyembre 1785, gikomisyon siya nga Ikaduhang Teniente sa La Fère nga rehimento sa artileriya, diin siya magsugod og trabaho niadtong Enero 1786 sa edad nga 16[2]. Natudlo siya sa buluhatong panggarison didto sa Valence ug Auxonne hangtod sa pag-ulbo sa Rebolusyon niadtong 1789. Iyang gigugol ang sunod nga mga tuig sa Corsica, diin adunay sinug-ang nga kagubot tali sa mga royalista, rebolusyonaryo, ug mga Nasyonalistang Corsicano. Siya misuporta sa pundok nga Jacobin, ug nakuha ang ranggo nga tenyente-koronel sa pundok sa mga boluntaryo. Apan tungod sa kagubot mibalhin sila sa mainland niadtong Hunyo 1793.

Tungod sa tabang sa kaubang si Saliceti, natudlo si Napoleon isip komander sa mga Pranses nga nag-siege sa Tuolon, kansang mga mulupyo mibatok sa gobyernong republikano ug gitabangan sa mga sundalong Briton. Gamit ang iyang posisyon, iyang gipabuthag mga kanyon ang Point I'Eguillete. Tungod niini, nahulga ang mga barkong Briton sa pantalan, ug napugos sila sa pagbiya. Usa ka atake ang nakabawi sa maong lungsod, ug tungod niini napasaka siya sa ranggong brigadiyer heneral. Ang iyang kadaogan nakakuha sa atensiyon sa Komite sa Publikong Kaluwasan (Committee of Public Safety), ug nakapasuod kang Agustin Robespierre, manghod sa rebolusyonaryong si Maximilien Robespierre.
13 Vendémiaire
Si Napoleon sa Tulay sa Arcole, ni Baron Antoine-Jean Gros. Makita sa Louvre, Paris

Niadtong 1795, si Napoleon nagserbisyo sa Paris sa dihang misulong ang mga royalista batok sa Nasodnong Kombensiyon niadtong Oktubre 3. Gihatag kaniya ang pagmando sa mga sundalong nagbantay sa kombensiyon sa Palasyo sa Tuileries. Iyang nailog ang pipila ka kanyon pinaagi sa tabang sa usa ka opisyal sa kabalriya, si Joachim Murat (kinsa nahimo niyang bayaw). Gamit ang maong mga kanyon napakgang niya ang pagsulong sa mga royalista sa usa ka dugoon nga sangka.

Ang maong kadaogan nakahatag kaniyag popularidad, kuwarta, ug pagsuporta sa bag-ong Direktoryo, ilabi na sa lider niini nga si Barras. Sulod sa pipila ka semana nagkaila sila si Josephine de Beauharnais, kinsa iyang gipakaslan niadtong Marso 9, 1796.


Unang kampanya sa Italya

Pipila ka adlaw human sa iyang kasal, nadawat ni Bonaparte ang pagmando sa Pranses nga "Kasundalohan sa Italya" niadtong Marso 27, 1796. Iya kining gigamit sa malamposong pag-atake sa Italya. Sa sangka sa Lodi, nadawat niya ang angga nga "ang gamayng korporal" (le petit corporal), termino nga nagpakita sa iyang kaayo sa iyang mga sundalo nga kasagaran iyang nailhan sa ngalan. Iyang napukan ang mga Austriano didto sa Lombardy ug napilde niya ang kasundalohan sa Mga Estadong Papal. Tungod sa pagprotesta ni Papa Pio VI sa pagpatay kang Louis XVI, mibalos ang Pransiya sa pag-ilog og duha ka gagmayng estado papal. Apan wala mosugot si Napoleon sa sugo sa Directorio sa pagmartsa ngadto sa Roma aron pagpakanaog sa Papa.

Sa sayong 1797, gidala ni Napoleon ang iyang kasundalohan sa Austria, ug gipugos ang kagamhanan niini sa pagpirmag kasabotan sa kalinaw. Ang kasabotan nga nahimo mao ang Kasabotan sa Campo Formio, diin nadawat sa Pransiya ang dakong bahin sa Amihanang Italya, apil na ang Ubos nga mga Nasod ug ang Rhineland, apan adunay bahin nga naghatag sa Venice ngadto sa Austria. Gisulong dayon ni Bonaparte ang Venice ug gipugos pagsurender niini, nan nahuman ang kapin 1000 ka tuig niini nga kagawasan.

Samtang didto sa Italya, si Heneral Bonaparte nakaimpluwensiya sa politikang Pranses. Aduna siyay duha ka pamantalaan, ang tuyo para sa iyang mga sundalo, apan mabasa pod sulod sa Pransiya.

Ang eleksiyon sa tungang-1797 mihatag sa mga royalista og dakong gahom, busa nahadlok ang mga naa sa Direktorio nga kauban ni Barras. Ang mga royalista, sa ilang bahin, misaway kang Napoleon tungod sa iyang pag-abuso sa gahom sa iyang mga gibuhat sa Italya. Tungod niini, gipadala ni Napoleon si Heneral Augereau ngadto sa Paris aron pangulohan ang usa ka kudeta aron mapapha ang mga royalista, nga nahitabo niadtong Septiyembre 4. Nahibalik kang Barras ang gahom, apan nag-agad na sila kang Napoleon sa pagpadayon niining gahoma. Mibalik si Napoleon sa Paris niadtong Disyembre, diin siya gidawat isip usa ka bayani nga mas sikat pa kaysa mga Direktor. Kini ang hinungdan sa pagkasuya sa kadaghanan sa mga direktor ngadto sa heneral.
Ang Kampanya sa Ehipto
Si Napoleon ug ang Sphinx.

Niadtong Marso 1798, si Bonaparte misugyot sa pagpamuno sa usa ka ekspedisyon aron mailog ang Ehipto. Ang Direktoryo, bisan og gibug-atan sa kagastoso sa maong sugyot, miuyon dayon aron mapalayo ang sikat nga heneral sa sentro sa atensiyon.
Si Napoleon sa Jaffa uban sa mga nataptan sa peste.

Sa Mayo sa maong tuig, napili usab si Napoleon isip pangulo sa Akademiyang Pranses sa mga Siyensiya. Busa, nagpakuyog usab siyag mga siyentipiko sa ekspedisyon. Usa sa ilang mga nadiskobre mao ang Batong Rosetta. Kini nga lihok gitan-aw sa uban isip maayong lakang, ilabi na alang sa Ilustrasyon (enlightenment). Apan ang iyang mga kritiko nagtuo nga pahumot ra kadto sa ngalan ni Bonaparte.

Ang ekspedisyon ni Napoleon nakasakmit sa isla sa Malta gikan sa mga Kabalyero ni San Juan niadtong Hunyo 9. Sila nakadunggo sa Alexandria niadtong Hulyo 1.

Human niining maong pagdunggo, iyang gihimo ang Sangka sa mga Piramides batok sa mga Mameluke, usa ka pundok nga gamhanan kaniadto sa Tungang Sidlakan. Kini nga sangka nahitabo unom ka kilometro gikan sa mga Piramides. Apan ang kadaogan ni Bonaparte sa yuta nabawi sa mga Briton didto sa dagat. Niadtong Agosto 1 napukan sa Marina Real sa Britanya, ilawom sa pagmando ni Horatio Nelson, ang mga sakyanang iggugubat ni Napoleon sa Sangka sa Nilo. Tungod sa maong kapildehan, nakawang ang mga plano niya sa pagkontrol sa Dagat Mediteranyo. Apan bisan pa niini nadumala pa gihapon niya ang Ehipto, bisan sa daghang ginagmayng pag-alsa.

Sa sayong 1799, gidala niya ang kasundalohan ngadto sa Syria, diin niya gibuntog ang mga Ottoman. Nakuha niya ang mga lungsod sa El Arish, Gaza, Jaffa, ug Haifa. Apan daghan sa mga sundalo niya ang nangamatay tungod sa peste ug kakulang sa suplay. Tungod sa pagkahuyang human sa peste, gisulayan niyag atake ang kuta sa Acre, apan napukan ang iyang kasundalohan.

Uban sa pagkahuyang sa kampanya sa Ehipto, ug sa nagtubo nga kagubot balik sa Pransiya, mihukom si Napoleon sa pagbalik sa Paris niadtong Agosto 1799. Iyang gibilin ang iyang kasundalohan ubos ni Heneral Kleber.
Pamuno-Nasod sa Pransiya
Kudeta sa 18 Brumaire ug Pagka Konsul
Si Napoleon sa Kudeta sa 18 Brumaire.

Ang pagbalik ni Napoleon sa Pransiya gihangyo sa Direktoryo, kinsa nahadlok tungod sa pagkatukod sa Ikaduhang Kowalisyon. Bankrupt na usab ang gobyerno ug wala na ganahi ang katawhan sa mga politiko sa Direktoryo.

Si Napoleon giduol sa usa sa mga direktor, si Sieyès, kinsa nangayo og suporta aron sa paglusad og usa ka kudeta. Ang maong laraw giapilan sa ubang direktor sama nila ni Lucien Bonaparte, Roger Ducos, ug si Talleyrand. Ang orihinal nga plano ni Sièyes mao ang pagsolo sa kontrol sa gobyerno.

Niadtong Nobiyembre 9 (18 Brumaire) ug sa misunod nga adlaw, ang mga sundalo ubos ni Bonaparte mikuha sa gahom ug gipapas ang mga konseho lehislatibo, kinsa mingalan kang Napoleon, Sièyes, ug Ducos isip mga Konsul aron pagdumala sa gobyerno. Apan sukwahi sa iyang mga plano, wala mailog ni Sièyes ang gahom tungod kay naunhan siya ni Napoleon. Gidali-dalig paratipika ni Napoleon ang Konstitusyon sa Tuig VIII, kinsa mingalan kaniya isip Unang Konsul. Gipadako pa gayod ang gahom niya human maratipikahi ang Konstitusyon sa Tuig X, kinsa mideklarar kaniya isip Unang Konsul sa tibuok niyang kinabuhi.

Sulod sa iyang pagdumala napirmahan ang Concordat sa 1801 tali sa Simbahang Romano Katoliko, ang tumong mao ang paghiusa sa mga katolikong anaa ubos sa iyang rehimen. Iya usab giratipikahan ang Kodigo ni Napoleon, usa ka pinunpon sa mga balaod nga hangtod karon gihimong gabayan sa mga Konstitusyon sa mga nasod Uropanhon.
Ikaduhang Kampanya sa Italya
Ang pagtabok ni Napoleon sa Kabukiran sa Alps.

Niadtong 1800, mibalik si Bonaparte sa Italya. Kini nasakop pagbalik sa mga Austriano human sa paglarga ni Napoleon didto sa Ehipto. Napukan ang mga Austriano pagka-Hunyo didto sa Marenggo, diin mipirma sila og sabot sa kalinaw. Apan wala ilha sa kadagkoan sa Austria ang pag-angkon ni Napoleon sa maong teritoryo. Busa, gipadala niya si heneral Moreau aron gubaton pag-usab ang Austria. Napilde ni Moreau ang kasundaluhang Austriano didto sa Hohenlinden. Busa napugos ang mga Austriano sa pagpirma sa Kasabotan sa Lunéville niadtong Pebrero 1801, diin ang naangkon sa Pransiya didto sa Kasabotan sa Campo Formio napadaghan.
Ang Pagka Emperador ni Napoleon
Si Napoleon sa iyang Tronong Imperyal

Niadtong Enero 1804, ang sekretong polisya ni Bonaparte nakadiskobre sa usa ka laraw sa iyang asasinasyon, nga giingong gisuportahan sa mga Bourbon. Agig bawos, gipadakop ni Napoleon si Duc d'Enghien, usa ka pagsupak sa soberanya sa Baden. Gigamit ni Napoleon ang hitabo aron mahisakto ang iyang pagbalik sa monarkiyang Pranses, diin siya ang Emperador.

Si Napoleon mikorona sa iyang kaugalingon isip Emperador niadtong Disyembre 2, 1804 didto sa Notre Dame de Paris, ug ang iyang asawang si Emperatriz Joséphine. Sa katedral sa Milan niadtong Mayo 26, 1805, si Napoleon usab gikoronahang Hari sa Italya gamit ang Puthaw nga Korona sa Lombardia.
Koalisyon batok kang Napoleon
Ang Sangka sa Trafalgar

Niadtong 1805 giaghat sa Britanya ang Austria ug Rusya aron sa pag-apil sa Ikatulong Kowalisyon batok kang Napoleon. Gituhoan na daan ni Napoleon nga dili nila mapukan ang Marina Real sa Britanya, busa nagplano siya sa pag-ilad sa armada palayo sa Canal nga Ingles. Kini aron maatake ug makontrol dayon sa iyang armada ang kanal. Apan sa dihang nahibaloan niyang nangandam og gubat ang Austria ug Rusya, giusab niya ang iyang laraw ug mikonsentrar ngadto sa kontinente. Ang bag-o lamang nahimong Grande Armee mimartsa ngadto sa Alemanya, diin nakigsangka kini sa kowalisyon niadtong Oktubre 20, 1805, didto sa Ulm. Apan sa misunod nga adlaw, human sa Sangka sa Trafalgar (Oktubre 20, 1805), napukan ang armada ni Napoleon, kuyog sa iyang paglaom nga matabok ang kanal ug maatake ang Britanya. Nabawi hinuon ni Napoleon ang kapildehan sa dihang napukan niya ang Awstriya ug Rusya sa Austerlitz. Kini nahitabo niadtong Disyembre 2, 1805, ang unang sumad sa iyang koronasyon.

    Mas kompletong artikulo: Ikaupat nga Koalisyon

Si Napoleon sa panggubatan sa Eylau.

Ang Ikaupat nga Kowalisyon natukod sa misunod nga tuig (1806), ug napukan ni Napoleon ang Prusya sa Sangka sa Jena-Auerstedt (Oktubre 14 1806). Mimartsa siya batok sa mga Ruso didto sa Poland, diin nahitabo ang dugoong Sangka sa Eylau niadtong Pebrero 6 1807. Human sa iyang kadaogan sa Sangka sa Friedland, mipirma siya og kasabotan didto sa Tilsit sa Sidlakang Prusya uban ni Tsar Alejandro I sa Rusya, diin gitunga ang Uropa sa duha ka gahom.

Gilusad usab ni Napoleon ang usa ka gubat ekonomiko, diin gipugos niya ang ubang mga nasod Uropeyo sa pag-boycott sa mga produktong Ingles. Kini gitawag og Sistemang Kontinental. Nanghinaot siya nga ang dili niya makuha sa militar nga pamaagi, mapukan niya gamit ang ekonomiya. Apan usa kini sa iyang dakong kasaypanan, kay daghang nasod ang wala mahiuyon niini, ug busa naninguha sa pag-alsa batok kaniya.

    Mas kompletong artikulo: Gubat Peninsular

Ang pagsurender sa Madrid

Wala mosunod ang Portugal sa sistema, busa gihangyo ni Napoleon niadtong 1807 ang Espanya sa pag-atake sa Portugal. Sa dihang mibalibad ang Espanya, giapil niya kini pag-atake, diin natangtang niya sa trono si Haring Carlos IV sa iyang igsoong si Jose Bonaparte. Ang maong lakang nakapasuko sa mga Espanyol, ug busa ang Kasundalohang Espanyol ug ang katawhan mismo mialsa. Busa gipukan ni Napoleon ang kasundalohang Espanyol, ug giokupar ang Madrid. Apan sa wala pa mahuman si Napoleon, nahulga na usab ang Pransiya sa mga Awstriyano, busa mibalik si Napoleon sa Pransiya. Mipadayon ang duguong Gubat Peninsula, diin gibilin ni Napoleon ang kadaghanan sa iyang maayong mga sundalo aron gubaton ang mga Katsilang Gerilya ug mga sundalo sa Duke sa Wellington. Wala magdugay ang kontrol sa mga Pranses sa Iberya (Espanya ug Portugal), kay kadaghanan sa mga sundalo nangamatay kay wala maanad sa gerilyang pakiggubat. Nanaog si Jose sa trono, ug ang kataposang mga Sundalong Pranses mingbiya sa peninsula niadtong 1814.

    Mas kompletong artikulo: Ikalimang Kowalisyon

Niadtong 1809, mibiya ang Austria sa iyang panaganib uban sa Pransiya. Busa, mimartsa si Napoleon ngadto sa mga utlanan sa Danube ug Alemanya. Human sa pipila ka kadaogan, nagkalisod ang Grande Armee sa pagtabok sa Danube, ug napilde sa Aspern-Essling (Mayo 21-22, 1809) duol sa Vienna. Apan nakabawi dayon ang grupo ni Napoleon, ug napukan pag-usab ang Austria sa Wagram niadtong Hulyo 6. Mipirma pag-usab ang Awstriya ug kasabotan. Sa misunod nga tuig, gipangasawa ni Napoleon ang Austriyanong Arkdukesa Marie Louise, human niya buwagi si Josephine.
Pagkunhod sa Gahom ug Kapildehan
Pag-atake sa Rusya

Mikunhod ang alyansa tali sa Rusya ug Pransiya. Sa dihang wala na tumana sa Rusya ang Sistemang Kontinental, napungot si Napoleon. Aron dili moalsa ang ubang nahisakop nga mga nasod, gustong himoong ihemplo ni Napoleon ang Rusya. Apan namatikdan usab kini sa mga heneral ni Tsar Alejandro I.

Gipadak-an sa Rusya ang iyang kasundalohan duol sa utlanan sa Poland. Sa pagkadungog niini ni Napoleon, iya usab nga gipadaghan ang iyang mga sundalo. Iyang gikondisyon ang Grande Armee sa usa ka pag-atake ngadto sa Rusya, taliwala sa mga pahimangno sa iyang mga tigtambag sa kakuyaw sa pag-adto sa kinahiladmang bahin sa Rusya. Nadayon ang pag-atake niadtong Hunyo 22, 1812.
Ang pag-balik ni Napoleon gikan sa Russia, taliwala sa matugnaw nga panahon.

Sa unang bahin sa gubat, daghang kadaogan ang nakuha sa Pransiya. Apan nagkadaghan ang nangakuha sa mga Pranses sa dihang nagkaduol na sila sa Moscow. Inay mosukol ang mga Ruso, nagsige hinuon sila og retreat. Kini dakong kadaot sa mga Pranses kay mao usab kadtoy pagsugod sa Tingtugnaw, ug naglisod silag kuha og pagkaon ug suplay.

Human sa Sangka sa Borodino, nga nahitabo gawas sa Moscow, gisulod dayon ni Napoleon ang dakbayan, sa pagtuo nga kini maoy makatapos sa gubat. Apan, sa sugo sa gobernador ug heneral sa dakbayan, si Fyodor Rostopchin, gisunog sa mga Ruso ang Moscow. Nahugno ang mga plano ni Bonaparte. Naglisod ang iyang mga sundalo sa pagkuta sa usa ka sunog nga dakbayan. Uban sa kahadlok nga magkagubot didto sa Pransiya, gipabalik ni Napoleon ang iyang Grande Armee ngadto sa iyang nasod.

Dako ang nawala ni Napoleon sa iyang pag-atake sa Rusya. Sa kapin 650,000 nga miapil sa sinugdan, kapin 35,000 na lang ang nakabalik niadtong Nobiyembre 1812.
Ang Ikaunom nga Kowalisyon

Wala kaayoy panagsangka niadtong tingtugnaw sa 1812-13, samtang nagpaayo pa ang mga nasod sa ilang nawala sa gubat. Nagsugod og recruit si Napoleon og mga sundalo alang sa iyang kasundalohan. Apan dili na kini ingon kabanggiitan kaniadto, kay kadaghanan sa mga hanas sa pakiggubat napukan man didto sa Rusya.

Nadasig tungod sa kapildehan ni Napoleon sa Rusya, miapil ang Prusya sa kowalisyon nga gilangkoban sa Rusya,Hiniusang Ginharian, Espanya, ug Portugal. Miadto si Napoleon sa Alemanya, ug nakigsangka sa Kowalisyon didto sa Dresden niadtong Agosto 26-27, 1813.

Bisan sa mga kadaogan sama niadto, nagkadaghan ang miapil sa Kowalisyon sama sa Sweden ug Austria. Nag-abot ang Kowalisyon ug ang Grande Armee didto sa Leipzig, sa Sangka sa mga Nasod. Kini maoy kinadak-ang sangka sa mga Gubat Napoleoniko, diin ang duha ka kampo tagsa adunay kapin 120,000 nga nangamatay.

Human niadto, mibalik si Napoleon sa Pransiya uban ang iyang menos 100,000 nga kasundalohan. Ang kapin 500,000 nga Kowalisyon minggukod, ug gialirongan ang Pransiya, andam na sa pagkuha niini.
Abdikasyon
Ang sinulat nga abdikasyon ni Napoleon

Nasakop sa Kowalisyon ang Paris niadtong Marso 31, 1814. Misugyot si Napoleon sa pagbawi niini, uban sa pag-uyon sa iyang mga sundalo ug opisyal nga gusto pang ipadayon ang gubat. Apan ang iyang mga Marsyal wala mosugot. Niadtong Marso 4, sa pagpamuno ni Ney, gikomprontar sa mga marsyal si Napoleon. Mipugos si Napoleon nga sundon siya sa kasundalohan, apan mitubag si Ney nga ang kasundalohan mosunod sa iyang mga heneral. Walay nahimo, nanaog si Napoleon sa puwesto, pabor sa iyang anak. Apan wala mosugot ang kowalisyon ug midemanda og pagsurender nga dili kondisyonal. Busa niadtong Abril 11 miabdikar siya pagbalik. Sa Kasabotan sa Fontainebleau, gitambog si Napoleon sa Elba, usa ka gamay nga pulo sa Mediterranead.
Ang Usa ka Gatos ka Adlaw

Sa Pransiya, ang mga royalista mingbalik sa gahom, ug gipalingkod si Louis XVIII sa trono. Samtang si Napoleon, layo sa iyang pamilya, ug pinaagi sa mga huhungihong sa pagpabalhin sa mas layong isla, mipuga gikan sa Elba niadtong Pebrero 26, 1815. Nakaabot siya sa Pransiya niadtong Marso 1, 1815. Gipadala dayon ni Louis XVIII ang Ikalimang Rehimiyento, ubos ni Marsyal Ney, aron tagboon ug dakpon si Napoleon sa Grenoble niadtong Marso 7, 1815. Giduol ni Napoleon ang rehimiyento, nanaog sa kabayo, ug gisiyagitan ang mga sundalo og "Mga Sundalo sa ikalima, nakaila kamo kanako. Kon adunay usa ka tawo nga buot mopusil kanako, mahimo niya kining buhaton". Human sa mubong kahilom, ang mga sundalo mingsinggit "Vive L'Empereur!" ug mimartsa kuyog kang Napoleon ngadto sa Paris. Si Ney, kinsa misaad kaniadto kang Louis XVIII nga isulod sa puthawng halwa si Napoleon, maoy usa sa mga miabiba ug mihalok kaniya. Miabot siya sa Paris niadtong Marso 20, ug nakatukod og baleg 140,000 ka kasundalohan nga adunay 200,000 nga reserba. Nakalingkod sa gahom sa Usa ka gatos ka adlaw.
Ang Sangka sa Waterloo

Apan sa sangka sa Waterloo (Belgium karon), napilde siya sa Duke sa Wellington ug Gebhart Leberecht von Blücher niadtong Hunyo 18, 1815. Kini mao ang kataposang sangka ni Napoleon.

Duol sa pantalan sa Rochefort, human moipsot unta ngadto sa Estados Unidos, misurender si Napoleon samtang sakay sa HMS Bellerophon niadtong Hulyo 15, 1815.
Kamatayon
Ang lubnganan ni Napoleon sa Les Invalides, Paris.

Gitambog si Napoleon sa isla sa Santa Elena niadtong Oktubre 15, 1815. Didto iyang gigugol ang iyang panahon sa pagsulat og mga memoir, ug paghandom sa iyang kanhi Imperyo.

Sa iyang kataposang tugon, gusto ni Napoleon nga ilubong siya dapit sa Seine, apan nalubong siya sa Santa Elena. Niadtong 1840, ang iyang lawas gidala ngadto sa Pransiya sakay sa frigate nga Belle-Poule, ug gilubong pag-usab sa Les Invalides, Paris. Gatosan ka milyon na ang mibisita sa iyang lubnganan sukad kaniadto. Aduna usay usa ka replika sa iyang simple nga lubnganan kaniadto sa Santa Elena nga makita sa Les Invalides.
Legasiya
Estatuwa ni Napoleon sa Les Invalides

Si Napoleon ang giilang nagpasiugda sa bag-ong konsepto sa konskripsiyon. Wala kaayo siyay gihimong bag-ong konsepto sa kasundalohang Pranses, kay kasagaran sa iyang konsepto gikan man sa karaang mga teyorista. Hinuon, nailhan siya sa iyang pagpalambo sa maong mga konsepto. Ang mga Corps maoy iyang gihimong labing dako nga yunit militar, ug mas nagamit ang artileriya. Mas nahimong paspas ug dali ang lihok sa gubat, ug nahibalik ang dakong papel sa kabalriya sa panggubatan.

Dako ang nausab ni Napoleon sa pakiggubat. Bisan sa gamayng pag-uswag sa teknolohiya, dako ang nausab sa gubat mismo. Wala na himoa ang mga siege, ug ang tumong sa matag sangka dili na ang pagkontramaniobra kondili ang pagpukan sa kaaway mismo. Nagkadako ang gidaghanon sa mga sundalo nga nahiapil sa matag sangka, ug busa nagkadaghan usab ang nangamatay sa matag sangka.

Sa Pransiya, gitan-aw si Napoleon isip ang nagpapas sa kawalay balaod ug krimen. Nakaylap usab ang mga prinsipyo sa Rebolusyong Pranses agi sa mga gubat ni Napoleon. Ang Kodigo ni Napoleon maoy nahimong giya sa mga modernong balaod sa mga nasod nga Uropeyo, ilabi na kadtong mga nasakop niya. Sa iyang mga nabuhat sa kalinaw, kini ang labing bantogan.

Daghan ang nagtuo nga si Napoleon maoy usa sa mga modelo sa mga misunod nga diktador. Kini tungod sa iyang gipakita nga kinaiya: wala siya mahadlok kon mag-atubang og gubat ug kamatayon sa liboan nga sundalo, ug apil na sa mga kasabotan nga wala niya tumana. Wala siya makontento bisan sa iyang himaya sa kinatumyan sa iyang pagka emperador.
Tan-awa Usab
Commons-logo.svg
Ang Wikimedia Commons may mga payl nga may kalabotan sa:
Napoleon I

    Unang Imperyong Pranses
    Kodigo ni Napoleon
    Mga Gubat Napoleoniko
    Kongreso sa Vienna
    Klemens Wenzel von Metternich

Mga Reperensiya

Napoléon 1er, Empereur des Français
McLynn (1998), p. 31.

Pransiya
Gikan sa Wikipedia, ang gawasnong ensiklopedya
(Naredirek gikan sa Pransya)
République française
Republikang Pranses
Pransiya
Bandera sa Pransiya 	Sagisag sa Pransiya
Bandera 	Sagisag
Motto: Liberté, Égalité, Fraternité
"Libertad, Egwaldad, Praternidad"
Nasodnong Awit: "La Marseillaise"
Lokasyon sa Pransiya
Kapital 	Paris
48°52′ N 2°19.59′ E
Kinadak-ang dakbayan 	kapital
Opisyal nga (mga) pinulongan 	Prinanses
Gobyerno 	Inusang semi-presidensyal nga republika
 - Presidente 	François Hollande
 - Primerong Ministro 	Manuel Valls
Pagkahimo 	 
 - Estadong Pranses 	843 (Tratado sa Verdun) 
 - Konstitusyon karon 	1958 (ika-5 nga republika) 
Accession to EU 	Marso 25 1957
Arya 	 
 - Katibuk-an 	674,843 km² (40th)
  	260,558 sq mi 
Populasyon 	 
 - Enero 1, 2012 	64,667,000[[1] (20th)
 - Densidad 	97/km² (89th)
293/sq mi 
GDP (PPP) 	Banabana sa 2006
 - Katibuk-an 	US $1.871 trillion (7th)
 - Per capita 	US $30,100 (20th)
HDI (2005) 	Plantilya:Increase 0.952 (10th) – high
Kwarta 	Euro[2], CFP Franc[3]
 
(EUR,  XPF)
Sona sa oras 	CET[4] (UTC+1)
 - Summer (DST) 	CEST[4] (UTC+2)
Internet TLD 	.fr[5]
Kodigong pangtawag 	+33



Ang Pransiya (Prinanses: France), opisyal nga ngalan Republikang Pranses (République française), usa ka nasod kang kansang metropolitan nga teritoryo nahimutang sa Kasadpang Uropa. Ang iyang kinatibuk-ang teritoryo naglakip usab sa mga pulo nga nahimutang sa ubang kontinente.[6] Ang Metropolitan nga Pransiya nahimutang taliwala sa Dagat Mediteranyo ngadto sa Kanal La Mancha ug Dagat Amihanan. Ang mga Pranses motawag sa Metropolitan nga Pransiya isip l'Hexagone (ang "Heksagon") tungod sa porma niini.

Ang Pransiya gitaliwad-an sa Belhika, Luxembourg, Alemanya, Suisa, Italya, Monaco, Andorra, ug Espanya. Sa pipila sa iyang mga departamento gawas sa nasod, ang Pransiya may gisaw-ang utlanan sa mga nasod sa Brasil, Surinam, ug Netherlands Antilles. Ang Pransiya ug ang Hiniusang Gingharian (UK) gitapot sa usa ka tunnel nga miagi ilawom sa Kanal La Mancha (o Kanal Ingles).

Ang Republikang Pranses usa ka demokrasya nga giorganisa isip usa ka inusang semi-presidensiyal nga republika. Kini usa ka ugmad nga nasod nga may ikaunom nga labing dakong ekonomiya sa tibuok kalibotan.[7] Ang mga ideyal sa Pransiya nasulat sa Deklarasyon sa mga Katungod sa Tawo ug sa Lungsoranon. Ang Pransiya usa usab sa unang mga miyembro sa Unyon sa Uropa, ug maoy labing dakong nasod (base sa arya) sa mga miyembro sa maong pundok. Sakop usab ang Pransiya sa La Francophonie, G8, ug sa Unyon Latino. Laing pundok nga ang Pransiya usa sa mga nag-unang miyembro mao ang Hiniusang mga Nasod (UN); usa kini sa lima ka permanenteng sakop sa Konseho sa Seguridad sa maong pundok. Ang Pransiya usa sa walo ka mga nasod nga naghupot og armas nukleyar. Kini gibisita sa hapit mo-75 milyones ka mga turista matag tuig, ug usa sa labing popular nga destinasyon sa mga turista.

Ang ngalan sa Pransiya naggikan sa Franks, usa ka tribong Aleman nga miokupar sa rehiyon human sa pagkahugno sa Empiryo Romano sa Kasadpan. Ang rehiyon palibot sa Paris (Île-de-France) ang orihinal nga demesne.

Mga sulod

    1 Heyograpiya
    2 Kasaysayan
    3 Kagamhanan ug politika
    4 Mga dibisyon sa pagdumala
    5 Transportasyon
    6 Armadong puwersa
    7 Ekonomiya
    8 Demograpiya
        8.1 Populasyon
        8.2 Mga pinulongan
            8.2.1 Estadistika
        8.3 Mga dakbayan
    9 Kultura
        9.1 Marianne
        9.2 Relihiyon
    10 Terminolohiya
        10.1 Gigikanan sa ngalan sa nasod
        10.2 Mga kahulogan sa ngalan "Pransiya"
    11 Ubang pigura
    12 Tan-awa usab
    13 Mga reperensiya
    14 Mga sumpay sa gawas
        14.1 Mga direktoryo
        14.2 Turismo, kasaysayan, gastronomiya
        14.3 Mga mapa ug giya sa pagbiyahe

Heyograpiya
Fr-map.png

Samtang ang Metropolitan nga Pransiya nahimutang sa Kasadpang Uropa, ang nasod dunay mga teritoryo sa Amihanang Amerika, sa Caribbean, Habagatang Amerika, sa habagatang Kadagatang Indyan, sa Kadagatang Pasipiko, ug sa Antartika. Ang metropolitan mikabat og 551,695 kilometros kwadrados (213,010 sq mi) mihimo niini nga labing dakong nasod sa Unyon sa Uropa, dako'g gamay sa Espanya. Lainlain ang mga porma sa yuta niini (landscape), gikan sa mga patag nga baybayon sa norte ug weste ngadto sa mga kabukiran sa Alpes sa sur-este, ang Massif Sentral sa sur-sentral ug ang Pireneos sa surweste. Sa gihabogon nga 4,807 metros (15,770 piyes), ang kinatas-ang punto sa Kasadpang Uropa, Mont Blanc, anaa sa Alpes sa border sa Italya. Ang mga sapa sa metropolitan mao ang Loire, Garonne, Seine ug ang Rhône, nga pasidulong sa Mediteranyo pinaagi sa Camargue, ang labing babaw nga punto sa Pransiya (2 m / 6.5 piyes ilawom sa lebel sa dagat). Ang Corse usa ka isla sa Mediteranyo.

Ang total nga arya sa nasod, apil tanang teritoryo (way labot ang Adélie Land), 674,843 kilometros kwadrados (260,558 sq mi). Ang nasod mao ang dunay ikaduhang labing dako nga Exclusive Economic Zone (EEZ) sa kalibotan, mga 11,035,000 kilometros kwadrados (4,260,000 sq mi), mga 8% sa tanang EEZ, ikaduha lamang sa Estados Unidos (11,351,000 km² / 4,383,000 sq mi) ug gisundan sa Australya (8,232,000 km² / 3,178,000 sq mi).
Kasaysayan
Eugène Delacroix - La liberté guidant le peuple, Ang Libertad Naggiya sa Katawhan, usa ka simbolo sa Rebolusyon sa Pransiya (1830).

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.


Kagamhanan ug politika
Payl:Marque du Gouvernement de la République Française.gif
Ang simbolo sa kagamhanan sa Pransiya
Ang batakang mga prinsipyo sa Republika sa Pransiya makita sa Deklarasyon sa mga Katungod sa Tawo ug sa Lungsoranon (1789).

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.


Mga dibisyon sa pagdumala

    Mas kompletong artikulo: Dibisyon sa pagdumala (Pransiya)

Ang 22 ka rehiyon ug 96 ka departamento sa Metropolitan nga Pransiya.
155px
Kining maong artikulo kabahin sa serye sa
mga dibisyon sa pagdumala sa Pransiya
Prinsipal nga artikulo
Mga rehiyon

Mga rehiyon gawas sa nasod
Mga departamento

Mga departamento gawas sa nasod
Mga arrondissement
Mga kanton
Mga pundok sa mga komyun

Katilingbang urban
Aglomerasyon sa mga katilingban
Katilingban sa mga komyun
Mga komyun

Associated communes
Municipal arrondissements
Mga dapit sa Pransiya gawas sa Uropa

Gawas sa nasod nga kolektibad
Sui generis nga kolektibad
Nasod gawas sa nasod
Teritoryo sa gawas
Pulo sa Clipperton

Ang Pransiya gibahin ngadto sa 26 ka mga rehiyon (region sa ilang pinulongan). Kawhaag duha (22) niini anaa sa Metropolitan nga Pransiya samtang ang upat naa sa gawas sa nasod. Ang mga rehiyon gibahin ngadto sa mga departamento (département). Ang mga departmento gihatag numero (sagad base sa alpabetikanhong han-ay) ug kining numeroha maoy gigamit sa mga kodigo postal ug mga numero sa sakyanan.

Ang mga departamento gibahin pa gayod ngadto sa 342 ka mga arrondissement, apan kini walay piniling asembliya ug ang bugtong katuyoan mao lamang ang pagbahin-bahin ngadto sa mga distrito sa pagdumala sa estado. Ang mga arrondissement gibahin pa gayod ngadto sa 4,035 ka mga kanton, apan dili gihapon kini lebel sa pangagamhanan. Ang mga arrondissement gibahin ngadto sa 36,682 ka mga komyun, mga lungsod nga may piniling asembliya (ang konseho munisipal).

Ang mga rehiyon, departamento ug komyun gitawag nga collectivités territoriales, buot ipasabot duna silay lokal nga asembliya ug usa ka ehekutibo; samtang ang mga arrondissement ug kanton mga dibisyon lamang alang sa pagdumala.
Transportasyon

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.


Armadong puwersa

    Mas kompletong artikulo: Armadong puwersa sa Pransiya

Ang armadong puwersa sa Pransiya nabahin ngadto sa upat ka mga sanga:

    Kasundalohan (Armée de Terre)
    Puwersa sa Kadagatan (Marine Nationale)
    Puwersa sa Kahanginan (Armée de l'Air)
    Gendarmie Nationale, puwersa sa kapolisan nga sagad gamiton alang sa mga rural nga dapit.

Ang edad alang sa militarya 17 anyos. Sugod sa Gubat alang sa Kagawasan sa Algeria, ang konskripsiyon inanayng gihinay, ug giwagtang sa kagamhanan ni Jacques Chirac sa tuig 1996.

Sa mga dagkong ekonomiya sa Uropa, ang Pransiya ug ang Hiniusang Gingharian (UK) lamang ang dakog gigasto alang sa depensa: 2.6% sa GDP sa Pransiya ug 2.4% sa GDP sa Hiniusang Gingharian, sumala sa mga pigura sa 2003 nga gipagawas sa Organisasyon sa Tratado sa Amihanang Atlantiko (NATO). Kining duha ka nasod maoy nagsuplay sa 40% sa gasto sa depensa sa Unyon sa Uropa. Sa ubang mga nasod, ubos sa 1.5% sa GDP ang napadulong sa depensa. Mga 10% sa gasto sa depensa sa Pransiya gigamit alang sa iyang force de frappe (mga armas nukleyar).

Plantilya:NATO
Ekonomiya
Ang unang kompletong Airbus A380 sa "A380 Reveal" nga gipahigayon sa Toulouse niadtong Enero 18, 2005.

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.


Plantilya:Tan-awa-usab
Demograpiya
Ang Lyon gikan sa ibabaw.

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.


Populasyon

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.


Mga pinulongan

Ang bugtong opisyal nga pinulongan sa Pransiya mao ang Prinanses, sumala sa ikaduhang artikulo sa iyang batakang balaod sugod sa tuig 1992. Apan may pipila ka mga rehiyon nga pinulongan nga gitabi sulod sa nasod, lakip kining mosunod:

    Alsatian
    Basque
    Breton
    Catalan
    Corsican
    West Flemish
    Franco-Provençal(pinulongan)
    Lorraine German
    Norman
    Occitan
    Oïl
    Picard

May mga pinulongan usab nga ginatabi sa mga migrante, labi na sa mga dagkong dakbayan:

    Portuges
    Maghreb Arabic
    Berber
    Turkish
    Inintsek (Wu, Kantones, Min Nan, ug Mandarin)
    Bitnames
    Khmer

Ang mga Pranses usab kamaong mosulti og mga langyaw nga pinulongan, lakip na ang Iningles, Inaleman, Kinatsila, ug Initalyano.
Estadistika

Sa sensus sa 1999, ang INSEE misampol sa 380,000 ka mga hamtong tawo sa tibuok Metropolitan nga Pransiya ug nangutanan kanila og mga pangutana kalabot sa sitwasyon sa ilang pamilya. Lakip sa mga sukna mao ang kabahin sa pinulongan nga gigamit sa ilang ginikanan pagpakighinabi kanila sa wala pa silay lima ka tuig. Kini ang unang higayon gisulayan ang usa ka seryosong pagkuha og estatistikal nga impormasyon kabahin sa mga inahang dila sa Pransiya. Ang mga resulta gipagawas sa Enquête familiale, Insee, 1999.

Kini ang talaan sa siyam ka labing prominenteng inahang dila sa Pransiya base sa Enquête familiale.
	Pinulongan 	Gidaghanon sa mga nagtabi (hamtong, linibo) 	 % sa populasyon sa mga hamtong 	Ubang impormasyon
1 	Prinanses 	39,360 	86% 	Sa tibuok populasyon (dili sa mga hamtong lang), moduol kini sa 90%.
2 	Inaleman ug High German (Alsatian, Lorraine German, ubp.) 	970 	2.12% 	Alsatian (600; 1.44%), estandard nga Inaleman (210; 0.46%),

Lorraine German (100; 0.22%)

3 	Arabiko (Maghreb Arabic) 	940 	2.05%
4 	Occitan (Languedocien, Gascon, Provençal, ubp.) 	610 	1.33% 	Laing 1,060 (2.32%) may gamayng nahibaloan.
5 	Pinortuges 	580 	1.27% 	
6 	Langues d'oïl (Picard, Gallo, Poitevin-Saintongeais, ubp.) 	570 	1.25% 	Laing 850 (1.86%) may gamayng nahibaloan.
7 	Italyano (ug mga dayalekto) 	540 	1.19% 	
8 	Kinatsila 	485 	1.06% 	
9 	Breton 	280 	0.61% 	Laing 405 (0.87%) may gamayng nahibaloan.
10 	Laing 400 ka mga pinulongan
(Polish, Berber, mga pinulongan sa Sidlakang Asya, Catalan, Franco-Provençal, Corsican, Basque, etc.) 	2,350 	5.12% 	Iningles: 115 (0.25% sa tibuok populasyon sa mga hamtong).
	Total 	45,762 	102% 	46,680 lakip kadtong 2% kang kinsa Prinanses ug laing pinulongan ang mga inahang dila.

Kon atong ibase sa inahang dila ug sa pinulongan nga gigamit sa walay pay 5 anyos, ang labing importanteng mga pinulongan sa Pransiya mao kining mosunod (timan-i nga ang mga porsento molapas sa 100, tungod kay daghan ang kaduha maihap):

    Prinanses:: 42,100,000 (92%)
    Mga pinulongang Oc: 1,670,000 (3.65%)
    Inaleman ug mga dayalekto: 1,440,000 (3.15%)
    Mga pinulongan Oïl: 1,420,000 (3.10%)
    Arabiko: 1,170,000 (2.55%)

Mga dakbayan
Ang mga langyab nga urban sa Metropolitan nga Pransiya nga may labaw sa 100,000 ka molupyo.

Ang prinsipal nga mga dakbayan (base sa populasyon) naglakip ning mosunod:

    Paris, Marseille, Lyon, Toulouse, Nice, Nantes, Strasbourg, Montpellier, Bordeaux, Lille, Rennes.

Kultura

    Edukasyon sa Pransiya
    Académie française
    Katitikang Pranses
    Arte sa Pransiya
    Talaan sa mga Pranses
    Pangusina sa Pransiya
    Sine sa Pransiya
    Musika sa Pransiya

Marianne

    Mas kompletong artikulo: Marianne

Si Marianne usa ka simbolo sa Republika sa Pransiya. Siya usa ka alegorikal nga pigura sa kagawasan ug sa Republika. Siya unang mipakita sa panahon sa Rebolusyong Pranses.
Relihiyon
Katedral sa Bayonne

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.


Terminolohiya

    Ang Ingles nga bersiyon ning maong panid mahimo mong mahubad ngadto sa Binisayang Sinugboanon.

Gigikanan sa ngalan sa nasod
Mga kahulogan sa ngalan "Pransiya"
Ubang pigura

    Total nga GDP, 2004: ikalima sa 184 (data sa Banko sa Kalibotan (WB))
    Total nga bili sa pakignegosyo sa gawas (import ug eksport), 2002: ikalima sa 185
    Indeksi sa kagawasan sa prensa: ikakatloan (30) sa 167 ka nasod (Reporters Without Borders, 2005)
    Persepsiyon sa korapsiyon: ika-18 sa 159 ka nasod (Transparency International, 2005)[1]

Tan-awa usab

    Trente Glorieuses
    Uropa
    Unyon Latino
    Scoutisme Français
    Kasaysayan sa militarya sa Pransiya
    Mga Katolikong nasod
    Talaan sa mga Pranses

Mga reperensiya

Plantilya:Ubang-proyekto

(Prinanses) INSEE, Government of France. Bilan démographique 2006 : un excédent naturel record. Retrieved on 2007-04-01.
Whole of the French Republic except the overseas territories in the Pacific Ocean.
French overseas territories in the Pacific Ocean only.
Cite error: Invalid <ref> tag; no text was provided for refs named metropolitan_France
In addition to .fr, several other Internet TLDs are used in French overseas départements and territories: .re, .mq, .gp, .tf, .nc, .pf, .wf, .pm, .gf and .yt. France also uses .eu, shared with other members of the European Union.
Alang sa dugang impormasyon, tan-awa ang Category:Mga gawas sa nasod nga departamento ug teritoryo sa Pransiya.

    Ranggo sa GDP: 6 (2006); Ranggo sa GDP sa matag kapita: 17 (2005); Ranggo sa GDP (PPP) matag kapita: 21 (2005).

Mga sumpay sa gawas

Plantilya:Col-2
Mga direktoryo

    (Iningles) - World History Database Chronology of France
    (Iningles) Artikulo sa Encyclopedia Britannica - Libreng artikulo gikan sa Encyclopedia Britannica
    (Iningles) CountryReports.org - Pransiya
    (Iningles) CIA - The World Factbook
    (Iningles) Opisyal nga balayan sa serbisyo publiko sa Pransiya - May mga sumpay ngadto sa daghang institusyon ug ahensiya sa kagamhanan
    (Iningles) Impormasyon kabahin sa pagpuyo sa Pransiya)
    (Iningles) White Pages - Mga numero sa telepono sa residensiya gikan sa France Télécom (wala gilakip ang ubang kompaniya)
    (Iningles) Yellow Pages - Mga numero sa telepono sa negosyo gikan sa France Télécom (wala gilakip ang ubang kompaniya)
    (Iningles) Mga parke sa Pransiya

Plantilya:Col-2