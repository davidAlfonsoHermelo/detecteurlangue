 விக்கிக்கோப்பை போட்டியில் பங்குபற்றி, சிறந்த தொகுத்தல் மேற்கொள்ளும் தமிழ் விக்கிப்பீடியராகுங்கள்!


தமிழ் விக்கிப்பீடியாவிற்கு வருக,
யாவராலும் தொகுக்கப்படக் கூடிய ஒரு கட்டற்ற கலைக்களஞ்சியம்.
தமிழ்க் கட்டுரைகள்: 84,609
	

    தமிழ்
    பண்பாடு
    வரலாறு

	

    அறிவியல்
    கணிதம்
    தொழில்நுட்பம்

	

    புவியியல்
    சமூகம்
    நபர்கள்

கட்டுரைகள்: அகர வரிசை - புதியன
முதற்பக்கக் கட்டுரைகள்
Pie chart example 04.svg

பின்னம் என்பது முழுப்பொருள் ஒன்றின் பகுதி அல்லது பகுதிகளைக் குறிக்கும். எடுத்துக்காட்டாக, ஒரு பொருளை நான்கு சமப் பங்குகளாகப் பிரித்தால், அதில் 3 பங்குகள் (அதாவது நான்கில் மூன்று பங்கு) 3/4 எனக் குறிக்கப்படும். பின்ன அமைப்பில், கிடைக்கோட்டிற்குக் கீழுள்ள எண் பகுதி எனவும் மேலுள்ள எண் தொகுதி எனவும் அழைக்கப்படும். எடுத்துக்கொள்ளப்படும் சம பங்குகளின் எண்ணிக்கையைத் தொகுதியும், எத்தனை சம பங்குகள் சேர்ந்து முழுப்பொருளாகும் என்பதைப் பகுதியும் குறிக்கின்றன. ஒரு பின்னத்தின் பகுதி பூச்சியமாக இருக்க முடியாது. விகிதங்களையும், வகுத்தலையும் குறிப்பதற்கும் பின்னங்கள் பயன்படுகிறது. 3/4 என்பது 3:4 என்ற விகிதத்தையும், 3 ÷ 4 என்ற வகுத்தலையும் குறிக்கும். மேலும்...
Wizarding World of Harry Potter Castle.jpg

ஹாக்வாட்சு என்பது ஹாரி பாட்டர் தொடரில் காணப்படும் பதினொன்று தொடக்கம் பதினெட்டு வரையான வயது எல்லையைக் கொண்ட மாணவர்களுக்கான மந்திரங்களைக் கற்றுக்கொடுக்கும் கற்பனைப் பிரித்தானியப் பள்ளியாகும். இதுவே ஜே. கே. ரௌலிங்கின் ஹாரி பாட்டர் தொடரின் முதல் ஆறு புத்தகங்களிற்கும் முக்கிய அமைப்பாக விளங்குகிறது. ரௌலிங் எதேர்ச்சையாகவே இப்பெயரை வைத்தார். ஹாரி பாட்டர் தொடரை எழுதுவதற்கு சில காலம் முன் ரௌலிங் கியு தோட்டத்திற்கு சென்றிருந்திறார். அங்கு கண்ட ஹாக்வாட் என்ற பயிரின் பெயரை வைத்தே இப்பெயரை வைத்ததாக ரௌலிங் கூறுகிறார். மேலும்..

மேலும் கட்டுரைகள்...
உங்களுக்குத் தெரியுமா?
எருசலேம் எபிரேயப் பல்கலைக்கழகம்
எருசலேம் எபிரேயப் பல்கலைக்கழகம்

    எருசலேம் எபிரேயப் பல்கலைக்கழகம் இசுரேலின் இரண்டாவது பழமையான பல்கலைக்கழகமாகும்.
    கொர்பு மலை, மலேசியா, பேராக் மாநிலத்தில் அமைந்துள்ள தித்திவாங்சா மலைத்தொடரில் மிக உயர்ந்த மலை ஆகும்.
    த வேர்ல்டு ஃபக்ட்புக் (The World Factbook, என்பது ஐக்கிய அமெரிக்காவின் நடுவண் ஒற்று முகமையின் மூலம் ஆண்டுதோறும் வெளியிடப்படும் ஒரு தொகுப்புப் புத்தகமாகும்.
    குமரிலபட்டர் , கி. பி., எழாம் நூற்றாண்டில் வாழ்ந்த அசாம் பகுதியை சேர்ந்த, வேத தத்துவ தரிசனங்களில் ஒன்றான மீமாம்சை தர்சன அறிஞர் ஆவார்.
    மேகலை நகரங்கள் என்பது அபிதான சிந்தாமணி, சூரிய சித்தாந்தம் போன்ற நூல்களில் கூறப்படும் லங்காபுரி, ரோமகபுரி, சித்தபுரி, பத்ராசுவம் ஆகிய நான்கு நகரங்களாகும்.

தொகுப்பு
		
செய்திகளில் இற்றைப்படுத்து
Spacetime curvature.png

    நூறு ஆண்டுகளுக்கு முன்னர் ஐன்சுடைனினால் எதிர்வு கூறப்பட்ட ஈர்ப்பு அலைகளைத் (படம்) தாம் கண்டுபிடித்துள்ளதாக அமெரிக்க அறிவியலாளர்கள் அறிவித்தனர்.
    இலங்கையின் சுதந்திர தின விழாவில் 1949ஆம் ஆண்டுக்குப் பின்னர் முதல்முறையாக தமிழ் மொழியிலும் நாட்டின் தேசியப் பண் பாடப்பட்டது.
    2016 ஆத்திரேலிய டென்னிசு திறந்த வெளிச்சுற்றில் நோவாக் ஜோக்கொவிச், ஏஞ்சலிக் கெர்பர் ஆகியோர் ஒற்றையர் ஆட்டத்தில் வென்றனர்.
    சூரிய மின்தகடு முறைகேடு தொடர்பாக மாநில முதல்வர் உம்மன் சாண்டி மீது வழக்குப் பதிவு செய்ய கேரள ஊழல் தடுப்பு நீதிமன்றம் உத்தரவிட்டது.
    ஐக்கிய அமெரிக்காவின் கிழக்குக் கடற்கரைப் பகுதியை தாக்கிவரும் பனிப்புயலால் பல மாநிலங்களில் இயல்பு வாழ்க்கை பாதிக்கப்பட்டது.

நியூசிலாந்து-ஆத்திரேலியா துடுப்பாட்டம் - விக்கிசெய்திகள் - மேலும் செய்திகள்...
பங்களிப்பாளர் அறிமுகம்
சென்னையில் வாழும் உலோ.செந்தமிழ்க்கோதை, தமிழ்நாடு மின்வாரியத்தில் பணியாற்றி ஓய்வு பெற்ற மின்பொறியாளர். பல களஞ்சியப் பணிகளிலும் கலைச்சொல் தொகுப்புகளிலும் பங்களித்தவர். 1960களில் இருந்தே அறிவியல் தமிழ்வளர்ச்சியில் ஈடுபட்டு வருபவர். தமிழ்நாடு மின்வாரியத் தொழில்நுட்ப அகராதியை உருவாக்கியவர். 2014 திசம்பர் முதல் தமிழ் விக்கிப்பீடியாவில் பங்களிக்கிறார். தமிழ் விக்‌சனரியில் 600க்கும் மேற்பட்ட புதிய கலைச்சொற்களை வரையறையுடன் இட்டுள்ளார். வானியல், மெய்யியல் தொடர்பான 160 அளவுக்கும் மேற்பட்ட கட்டுரைகளை எழுதியுள்ளார். அறிவியலின் மெய்யியல், பியேர் அபேலார்டு, தியானோ, தொல்மரபியல், கார்னியாடெசு,அர்செசிலௌசு, கரோலின் எர்ழ்செல், நாம் ஆற்றுப் போர் முதலியன இவர் பங்களித்த கட்டுரைகளுள் சில.
மேலும் சில பங்களிப்பாளர்கள்...
இன்றைய நாளில்...
Mir on 24 September 1996.jpg

பெப்ரவரி 19:

    1942 - இரண்டாம் உலகப் போர்: 253 ஜப்பானியப் போர் விமானங்கள் ஆஸ்திரேலியாவின் வட மண்டலத்தின் தலைநகர் டார்வின் மீது குண்டுகளை வீசியதில் 243 பேர் கொல்லப்பட்டனர்.
    1986 – விண்வெளியில் முதலாவது நீண்ட கால விண்நிலையம் மீர் (படம்) சோவிய ஒன்றியத்தால் விண்ணுக்கு ஏவப்பட்டது.
    1986 - அம்பாறை உடும்பன்குளம் படுகொலை: அம்பாறையின் உடும்பன்குளத்தில் 60 விவசாயிகள் இலங்கை இராணுவத்தினரால் சித்திரவதை செய்து கொலை செய்யப்பட்டனர்.

அண்மைய நாட்கள்: பெப்ரவரி 18 – பெப்ரவரி 20 – பெப்ரவரி 21
தொகுப்பு
சிறப்புப் படம்
Pluto-01 Stern 03 Pluto Color TXT.jpg 	

புளூட்டோ என்பது நமது சூரியக் குடும்பத்தில் இரண்டாவது பெரிய குறுங்கோளும் சூரியனை நேரடியாகச் சுற்றிவரும் பத்தாவது பெரிய விண்பொருளும் ஆகும். இது பெருசிவல் லோவெல் என்பவரால் 1915-இல் கணிக்கப்பட்டு 1930-இல் கிளைடு டோம்பா என்பவரால் கண்டுபிடிக்கப்பட்டது. புளூட்டோ ஆரம்பத்தில் சூரியனின் ஒன்பதாவது கோள் எனக் கருதப்பட்டு வந்து பின்னர் குறுங்கோளாக வகைப்படுத்தப்பட்டது.

புளூட்டோவை சூலை 14, 2015 அன்று நாசாவின் நியூ ஒரைசான்ஸ் விண்கலம் எடுத்த முதல் உயர்-நுணுக்கப் (HD) படம் காட்டப்பட்டுள்ளது. இது இரால்ஃப்/பன்னிறமாலை புகைப்படக்கருவி மூலம் எடுக்கப்பட்ட நீல, சிவப்பு, அகச்சிவப்பு படங்கள் இணைந்து உருவாக்கப்பட்ட படமாகும். இப்படத்தில் பல நில அமைப்புகள் வெளிர் நீலம், மஞ்சள், ஆரஞ்சு, அடர் சிவப்பு போன்ற குறைவான அளவு பல நிறங்களில் காட்டப்பட்டுள்ளன.

படம்: நாசா
தொகுப்பு

    சமுதாய வலைவாசல் – திட்டம்பற்றித் தெரிந்துகொள்ள, நீங்கள் என்ன செய்ய முடியும், தேவையானவற்றை எங்கு தேட முதலியவற்றை அறிய.
    உதவி – விக்கிப்பீடியாவைப் பயன்படுத்துவது தொடர்பான வினாக்களைக் கேட்க.
    தூதரகம் – தமிழ் தவிர்த்த பிறமொழிகளில் விக்கிப்பீடியா குறித்த தொடர்பாடல்கள்.
    ஆலமரத்தடி – விக்கிப்பீடியாவின் கொள்கை விவாதங்களும் தொழில்நுட்ப விவாதங்களும் குறித்து உரையாட.

Wbar white.jpg
விக்கிமீடியாவின் பிற திட்டங்கள்
விக்கிப்பீடியா வணிக நோக்கற்ற விக்கிமீடியா நிறுவனத்தால் வழங்கப்படுகிறது. இந்நிறுவனம் மேலும் பல பன்மொழித் திட்டங்களைச் செயல்படுத்துகிறது:
விக்சனரி 	விக்சனரி
அகரமுதலியும் சொல்லடைவும் 	விக்கிசெய்தி 	விக்கிசெய்தி
கட்டற்ற உள்ளடக்கச் செய்தி 	விக்கிநூல்கள் 	விக்கிநூல்கள்
கட்டற்ற நூல்களும் கையேடுகளும்
விக்கிமூலம் 	விக்கிமூலம்
கட்டற்ற உள்ளடக்க நூலகம் 	விக்கிமேற்கோள் 	விக்கிமேற்கோள்
மேற்கோள்களின் தொகுப்பு 	பொதுவகம் 	பொதுவகம்
கட்டற்ற ஊடகக் கிடங்கு
விக்கித்தரவு 	விக்கித்தரவு
கட்டற்ற அறிவுத் தளம் 	விக்கிப்பல்கலைக்கழகம் 	விக்கிப்பல்கலைக்கழகம்
கட்டற்ற கல்வி நூல்களும் செயற்பாடுகளும் 	விக்கியினங்கள் 	விக்கியினங்கள்
உயிரினங்களின் தொகுதி
விக்கிப்பயணம் 	விக்கிப்பயணம்
இலவச பயண வழிகாட்டி 	மீடியாவிக்கி 	மீடியாவிக்கி
விக்கி மென்பொருள் மேம்பாடு 	மேல்-விக்கி 	மேல்-விக்கி
விக்கிமீடியா திட்ட ஒருங்கிணைப்பு

உங்கள் கருத்துகள் | பிற மொழி விக்கிப்பீடியாக்கள்
பாப்லோ பிக்காசோ
https://ta.wikipedia.org/s/twr
கட்டற்ற கலைக்களஞ்சியமான விக்கிப்பீடியாவில் இருந்து.
பாப்லோ பிக்காசோ
Pablo Picasso
பாப்லோ பிக்காசோ 1962
தேசியம் 	எசுப்பானியர்
கல்வி 	Jose Ruíz (father), Academy of Arts, Madrid
அறியப்படுவது 	நிறச்சாந்து ஓவியம், ஓவியம், சிலை, அச்சாக்கம், செராமிக்ஃசு
குறிப்பிடத்தக்க படைப்புகள் 	Les Demoiselles d'Avignon (1907)
கெர்னீக்கா (1937) The Weeping Woman (1937)
அரசியல் இயக்கம் 	கியூபிசம்
Signatur Pablo Picasso

பாப்லோ பிக்காசோ (அக்டோபர் 25, 1881 – ஏப்ரல் 8, 1973) எசுப்பானியா நாட்டைச் சேர்ந்த ஒரு புகழ்பெற்ற ஓவியரும், சிற்பியும் ஆவார். 20 ஆம் நூற்றாண்டின் ஓவியத் துறை தொடர்பில் மிகப் பரவலாக அறியப்பட்டவர்களுள் இவரும் ஒருவர். ஜோர்ஜெஸ் பிராக் (Georges Braque) என்பவருடன் கூட்டாக கியூபிசம் என்னும் கலைப்பாணி ஒன்றை ஆரம்பித்து வைத்தவர் என்ற வகையிலேயே இவர் பெரிதும் அறியப்பட்டார்.[1][2] பிக்காசோ, ஹென்றி மாட்டிசு, மார்செல் டச்செம்ப் ஆகிய மூவரும் இருபதாம் நூற்றாண்டின் தொடக்கத்தில் நெகிழி ஓவியத்தில் புரட்சி செய்த உலகின் தலை சிறந்த ஓவியர்கள் ஆவார்கள்; ஓவியம், சிற்பம், அச்செடுத்தல், மற்றும் செராமிக்கு ஓவியங்களில் குறிப்பிடத்தக்க வளர்ச்சிக்கு வழிகோலியவர்கள்.[3][4][5][6] அமைதிச்சின்னமான புறாவையும், ஆலிவ் இலைகளையும் பிரபலப் படுத்தியவர் பிக்காசோ ஆவார். இவர் தனது 93 ஆவது வயதில் காலமானார்.

பொருளடக்கம்

    1 வாழ்க்கை
    2 காலப்பகுப்பு
    3 நீலக் காலம்
    4 ரோசா நிறக்காலம்
    5 ஆபிரிக்க காலம்
    6 கனிசுகவாத காலம்
    7 திரைப்படங்களில் பிக்காசோ
        7.1 த மிஸ்டரி அப் பிக்காசோ
        7.2 சுர்வைவிங் பிக்காசோ
        7.3 பிக்காசோ : த மான் அண்ட் ஹிஸ் வோர்க்
    8 தனிப்பட்ட வாழ்க்கை
    9 தொண்ணூறு வயதில் பிக்காசோ
    10 இறப்பு
    11 ஆக்கங்கள்
        11.1 குவர்னிகா
    12 மேற்கோள்களும் அடிக்குறிப்புகளும்
    13 வெளியிணைப்புக்கள்

வாழ்க்கை

1881 ஆம் ஆண்டு அக்டோபர் மாதம் 25 ஆம் திகதி, எசுப்பானியா (ஸ்பெயின்) நாட்டிலுள்ள மலகா (Málaga) என்னுமிடத்தில், ஜோச் ரூயிசு பால்சுகா - மரியா பிக்காசோ தம்பதியருக்கு பெற்றோருக்கு முதல் பிள்ளையாகப் பிறந்தார்.[7] பிக்காசோவினுடைய குடும்பம் ஒரு நடுத்தர வர்க்கத்தைச் சேர்ந்தது.
The house where Picasso was born, in Málaga

பிக்காசோ சிறுவயதில் ஓவியத்தில் திறமைபெற அவருடைய தாயார் ஒரு காரணமாக இருந்தார்.[8] தனது ஏழு வயதிலேயே ஒரு முறையான தேர்ந்த ஓவியனைப் போல ஓவியங்களை பிக்காசோ வரைந்தார். அவருடைய தந்தை ஓர் ஓவியராகவும், உள்ளூர் அரும்பொருளகத்தின் ஓவியங்களுக்கு பொறுப்பாளராகவும் இருந்ததால் தனது மகனின் ஓவிய ஆர்வத்தை ஊக்கப்படுத்தி பயிற்சியளித்தார். பதினான்கு வயது நிறைவதற்கு முன்பே பாரம்பரிய ஓவியக்கலையையும், பிளாஸ்டர் மண்ணில் தத்ரூபமான சிற்பங்கள் செய்யவும் பிக்காசோ நன்கு கற்றுக்கொண்டார்.

1891 இல் பிக்காசோவினுடைய குடும்பம் கொருணா என்ற பகுதிக்குக் குடிபெயர்ந்தது. நான்கு ஆண்டுகள் பிக்காசோவின் தந்தையார் அங்குள்ள ஓவியப் பள்ளியில் ஆசிரியராக இருந்தார். அங்குதான் தனது மகனின் முடிவுறாத புறா ஓவியத்தைக் கண்ணுற்றார். அது புதிய பாணியைக் கொண்டிருந்தது. மேலும் அபொக்ரைபா என்ற கதையைத் தழுவியதாகவும் இருந்தது. 13 வயதே ஆன தனது மகனின் ஓவியத் திறமையைக் கண்ட ரூயிஸ் மிகுந்த வியப்புக்குள்ளானார்.[9]
காலப்பகுப்பு

பிக்காசோவின் ஆக்கங்களைப் பல்வேறு காலப்பகுதிகளாகப் பிரித்துக் குறிப்பிடுவது வழக்கம். பிக்காசோவின் பிற்காலப் படைப்புக்கள் தொடர்பான இத்தகைய காலப்பகுதிகள் பற்றிச் சரியான இணக்கம் இல்லாவிட்டாலும், பின்வருவன பரவலாக ஏற்றுக்கொள்ளப்பட்ட பகுப்புக்களாகும்.
நீலக் காலம்

நீலக் காலம் (1901-1904), இக்காலத்தைச் சேர்ந்த இவரது ஓவியங்கள் பெரும்பாலும் நீலநிறச் சாயை கொண்டவையாகக் காணப்பட்டன. எசுப்பானியாவில் இவர் மேற்கொண்ட சுற்றுப்பயணம், நண்பரொருவரின் இறப்பு ஆகிய நிகழ்வுகள் இவரது இக்கால ஓவியங்களில் செல்வாக்குச் செலுத்தியதாகக் கூறப்படுகின்றது. கழைக் கூத்தாடிகள், விபச்சாரிகள், பிச்சைக்காரர்கள், கலைஞர்கள் போன்றவர்கள் இக்காலத்தில் இவர் வரைந்த ஓவியங்களில் பெரும்பாலும் சித்தரிக்கப்பட்டனர்.
ரோசா நிறக்காலம்

ரோசா நிறக்காலப்பகுதி (1904-1906), இக்காலத்தைச்சேர்ந்த இவரது ஓவியங்கள் ரோசா நிறச் (pink) சித்திரங்கள் ஆகும். இளைஞர்கள், தலைமுடி வாரும் பெண், நீச்சல் வீரர்கள், குடும்பம், வானர மனிதர்கள் என்பன இக்கால கட்டத்தில் வரையப்பட்ட ஓவியங்களாகும்.
ஆபிரிக்க காலம்

ஆப்பிரிக்கச் செல்வாக்குக் காலப்பகுதி (1908-1909), ஆப்பிரிக்கக் கலைப் பொருட்களிலிருந்து கிடைத்த அகத் தூண்டல்களின் அடிப்படையில் உருவான ஓவியங்களே இக்காலப்பகுதியில் இவரது படைப்புக்களில் முதன்மை பெற்றிருந்தன.
கனிசுகவாத காலம்

பகுப்பாய்வுக் கியூபிசம் (1909-1912), இது பிக்காசோவும், பிராக்கும் இணைந்து உருவாக்கிய ஓவியப் பாணியாகும். இந்த ஓவியங்கள் மண்ணிறத் தன்மை கொண்ட ஒரு நிற ஓவியங்களாக இருந்தன. இவ்வோவியங்களில் கருவாக அமைந்த பொருட்களை வடிவங்களின் அடிப்படையில் பிரித்தெடுத்து வரையும் பரிசோதனைகளாக அமைந்திருந்தன. இக்காலப் பகுதியில் இவ்விரு ஓவியர்களினதும் ஓவியங்கள் ஒன்றுபோலவே அமைந்திருந்தன.
திரைப்படங்களில் பிக்காசோ
த மிஸ்டரி அப் பிக்காசோ

பிகாசோவின் வாழ்வையும் படைப்புக்களையும் குறித்து சில திரைப்படங்கள் வெளியாகியுள்ளன. அதில் அதிக சிறப்பு வாய்ந்த திரைப்படம் த மிஸ்டரி அப் பிக்காசோ ஆகும். இது 1955 ஆம் ஆண்டு வெளியாகியது. பிகாசோவை நேரடியாக ஓவியங்கள் வரையச் செய்து அதனை திரைப்படமாக்கினார்கள். ஓவியங்களை திரைப்படமாக்குவது என்பதில் இத்திரைப்படம் முன்மாதிரியாகவுள்ளது.
சுர்வைவிங் பிக்காசோ

1996 இல் சுர்வைவிங் பிக்காசோ எனும் திரைப்படம் ஜேம்ஸ் ஐவரி இயக்கத்தில் இஸ்மாயில் மெர்சன்ட் தயாரிப்பில் வெளியானது. இதில் ஆண்டனி ஹாப்கின்ஸ் பிகாசோவாக நடித்திருந்தார்.
பிக்காசோ : த மான் அண்ட் ஹிஸ் வோர்க்

பிக்காசோ : த மான் அண்ட் ஹிஸ் வோர்க் என்ற படம் இரண்டு பாகங்களாக வெளிவந்திருக்கிறது.
தனிப்பட்ட வாழ்க்கை

சிறுவயதில் திறமையாக ஓவியங்கள் வரைந்ததால் பிகாசோவுக்கு ஓவியக் கல்லூரியில் சேர அனுமதி கிடைத்தது. தைலவண்ண ஓவியங்களை வரைவதில் ஈடுபாடு காட்டினார். அவர் ஸ்பெயினில் இருந்து பாரிசிற்கு இடம்பெயர்ந்தார். நண்பரின் அறையை பகிர்ந்துகொண்டு ஓவியங்கள் வரைந்து கொண்டிருந்தார். இந்தக் காலகட்டத்தில் அவர் வரைந்த ஓவியங்களை நீலவண்ண ஓவியங்கள் என வகைப்படுத்துகின்றார்கள். அதாவது ஓவியத்தின் பிரதான நிறமாக நீல நிறம் அமைந்திருந்தது. தனிமையும் துக்கமும் இந்த நிறத்தை இவர் தெரிவு செய்ய காரணமாக இருந்திருக்கிறது. அவரது நெருக்கமான பெண் தோழியாக பெர்னாண்டோ ஆலிவர் காணப்பட்டார். பின்னர் பிகாசோவிற்கு ஈவா கோவல் என்ற பெண்ணோடு நட்பு உருவானது. அதன்பின் ஒல்காகோக்லவோ என்ற ரஷ்ய பாலே நடன பெண்ணோடு பழக்கம் ஏற்பட்டது. பின்னர் அவரைத் திருமணம் செய்து கொண்டார் பிக்காசோ. அவர்களுக்கு பாப்லோ என்ற மகன் பிறந்தான்.
தொண்ணூறு வயதில் பிக்காசோ

பப்லோ பிக்காசோ தன் தொண்ணூறாவது பிறந்த நாளை பொதுமக்களுடன் கொண்டாடினாராம். தொண்ணூறு வயதிலும் அவரின் தூரிகை காயவில்லை. அந்த 90 ஆவது பிறந்தநாள் விழாவில் கடந்த ஒரு மாதத்தில் தான் வரைந்த எட்டு ஓவியங்களை பாரிஸ் ஜாவர் அருங்காட்சிக்கு வைத்து அசத்தினாராம் பிகாசோ. தொண்ணூறு வயதிலும் அயராது உழைத்து நம்பிக்கையுடன் சாதனைப்பட்டியலை நீளச்செய்தவர் பிக்காசோ. அதனால் தான் வரலாற்றில் தனக்கு என்று ஒரு நீங்காத தனி இடத்தைப் பிடித்துக் கொண்டார் பிகாசோ.
இறப்பு

இவர் தனது 93 ஆவது வயதில் காலமானார். அவரது உடல் பிரான்ஸின் தெற்கில் உள்ள வாவெனார்கஸ் கிராமத்தில் உள்ள செட்யூ என்ற இடத்தில் உள்ள அவரது ஸ்டுடியோ வளாகத்தில் அடக்கம் செய்யப்பட்டது.
ஆக்கங்கள்

இவரது ஆக்கங்கள் ஐயாயிரத்திற்கும் மேற்பட்டவையாகும். அவற்றில் 1885 சிற்பங்கள், 1228 ஓவியங்கள், 2880 பீங்கான் மண்பாண்ட சிற்பங்கள், 12000 சாதாரண சித்திரங்கள் மற்றும் 12000 திரைச்சீலை வேலைப்பாடுகள் என்பன அடங்கும். இவை பிரான்சின் பாரிஸ் அரும்பெருங்காட்சியகத்தில் வைக்கப்பட்டுள்ளன. இவரது பிரபல படைப்புக்களாவன: அவிக்னோக் பெண், பர்ட்டாட் சிடின் சித்திரம், பெண் கதிரையில் உள்ள சிற்பம், குட்டையான நடனக்காரர், நோயாளிக் குழந்தை, இத்தாலியப் பெண்கள், அழும் பெண், மனிதனின் மூன்று யுகங்கள், பெண்ணின் உடல், கிட்டார், இரண்டு குழந்தைகள், மரத்தின் கீழ் நாய் மற்றும் குவர்னிகா.
குவர்னிகா

இது பிக்காசோவால் வரையப்பட்ட பிரபல ஓவியமாகும். முதலாம் உலக மகா யுத்தத்தில் குவர்னிகா நகருக்கு குண்டு வீசப்பட்டதை மையமாகக் கொண்டு இது வரையப்பட்டது. 'கொலாச்'சித்திர வேலைப்பாட்டை பயன்படுத்தி இதனை அலங்காரம் செய்துள்ளார். யுத்தத்தின் கொடூரத்தன்மை, தனிமை, புலம்பல் ஆகிய வெளிப்பாடுகள் இச்சித்திரத்தின் கருப்பொருளாகக் கொண்டு வரையப்பட்டுள்ளது. இந்த ஓவியம் நியூயார்க்கில் உள்ள அருங்காட்சியகத்தில் வைக்கப்பட்டுள்ளன.
மேற்கோள்களும் அடிக்குறிப்புகளும்

"''The Guitar,'' MoMA". Moma.org. பார்த்த நாள் 3 February 2012.
"Sculpture, Tate". Tate.org.uk. பார்த்த நாள் 3 February 2012.
Green, Christopher (2003), Art in France: 1900-1940, New Haven, Conn: Yale University Press, p. 77, ISBN 0300099088, பார்த்த நாள்: 10 February 2013
Searle, Adrian (7 May 2002). "A momentous, tremendous exhibition". Guardian (UK). பார்த்த நாள்: 13 February 2010.
Trachtman, Paul (February 2003). "Matisse & Picasso". Smithsonian (Smithsonianmag.com). பார்த்த நாள்: 13 February 2010.
"Duchamp's urinal tops art survey". news.bbc.co.uk. 1 December 2004. பார்த்த நாள்: 10 December 2010.
Hamilton, George H. (1976). "Picasso, Pablo Ruiz Y". Collier's Encyclopedia 19. Ed. William D. Halsey. New York: Macmillan Educational Corporation. 25–26. 
Wertenbaker, 9.

    Wertenbaker, 11.

வெளியிணைப்புக்கள்
பகுப்புகள்:

    1881 பிறப்புகள்எசுப்பானிய ஓவியர்கள்லெனின் அமைதிப் பரிசு பெற்றவர்கள்பாப்லோ பிக்காசோ
விக்டர் ஹியூகோ
https://ta.wikipedia.org/s/10iz
கட்டற்ற கலைக்களஞ்சியமான விக்கிப்பீடியாவில் இருந்து.
விக்டர் ஹியூகோ
Victor Hugo

விக்டர் ஹியூகோ, 1883
பிறப்பு 	{{{birthname}}}
பெப்ரவரி 26, 1802
பெசான்சோ, பிரான்ஸ்
இறப்பு 	மே 22, 1885 (அகவை 83)
பாரிஸ், பிரான்ஸ்
தொழில் 	கவிஞர், நாடகாசிரியர், புதின எழுத்தாளர், கட்டுரையாளர், காட்சிக் கலைஞர், அரசியலாளர், மனித உரிமைகள் ஆர்வலர்
இயக்கம் 	புனைவியம்
தாக்கங்கள்
[காட்டு]
பின்பற்றுவோர்
[காட்டு]
கையொப்பம் 	Autograph-VictorHugo.png

விக்டர்-மாரீ ஹியூகோ (Victor Hugo, பெப்ரவரி 26, 1802 - மே 22, 1885) ஒரு பிரெஞ்சு எழுத்தாளரும், நாடகாசிரியரும், புதின எழுத்தாளரும், கட்டுரையாளரும், காட்சிக் கலைஞரும், அரசியலாளரும், மனித உரிமைகள் ஆர்வலரும் ஆவார். இவரே பிரான்சின் புனைவிய இயக்கத்தின் மிகச் செல்வாக்குள்ள பேச்சாளர் ஆவார். பிரான்சில் இவரது புகழ் முதன்மையாக இவர் எழுதிய கவிதை, நாடகம் என்பவற்றிலேயே தங்கியிருந்தது. புதினங்கள் இரண்டாம் நிலையே. இவரெழுதிய பல கவிதை நூல்களில், லெஸ் காண்டம்பிளேஷன்ஸ் (Les Contemplations), லா லெஜெண்டே லெஸ் சீக்கிளெஸ் (La Légende des siècles) என்பன திறனாய்வு நோக்கில் உயர்வாக மதிக்கப்படுகின்றன. இவருடைய ஆக்கங்களில் லே மிசராப் (Les Misérables), நோட்ரே-டேம் டி பாரிஸ் (Notre-Dame de Paris) என்னும் புதினங்கள் பிரான்சுக்கு வெளியே பெயர் பெற்றவை. இவரது இளமைக் காலத்தில் தீவிரமான பழமைவாதியாக இருந்தபோதும், பிற்காலத்தில் இடதுசாரி அரசியல் பக்கம் சாய்ந்தார். இவர் குடியரசுவாதத்தின் தீவிர ஆதரவாளராக இருந்தார். இவரது ஆக்கங்கள், அவரது காலத்தின் அரசியல், சமூகப் பிரச்சினைகளையும், கலைப் போக்குகளையும் காட்டிநின்றன. இவரது நாடகங்கள் நூற்றுக்கணக்கான முறை மேடை நாடகமாக அரங்கேறின. திரைப்படங்களாகவும் தயாரிக்கப் பட்டன. இவரது படைப்புகள் சுயநலமற்ற, தொலைநோக்குப் பார்வையையும், மனித நேயத்தையும் எடுத்துக்கூறின.

பொருளடக்கம்

    1 வாழ்க்கை
    2 பத்திரிக்கையும், எழுத்தும்
    3 அரசியல் நிலைப்பாடு
    4 தமிழில்
    5 மறைவு

வாழ்க்கை

இவர் பிரான்சின் பெசன்கான் என்ற இடத்தில் 1802இல் பிறந்தார். இவரின் தந்தை ஒரு இராணுவ அதிகாரி. மாவீரன் நெப்போலியனின் கீழ் ஜெனரலாகப் பணி புரிந்தவர்.

பள்ளிக்கல்வி முடித்து சட்டம் பயின்ற இவருக்கு இலக்கியத்தில் தான் ஆர்வம் இருந்தது. இதற்கு இவரது அம்மாவின் முழு ஆதரவும் இருந்தது.
பத்திரிக்கையும், எழுத்தும்

இவர் சொந்தமாக ஒரு பத்திரிகையைத் தொடங்கித் தனது கவிதைகளையும் தனது நண்பர்களின் எழுத்தையும் அதில் வெளியிட்டார். தனது முதல் கவிதை நூலை 1821-ல் வெளியிட்டார். முதல் நாவல் 1823-ல் வெளிவந்தது. தொடர்ந்து எண்ணற்ற நாடகங்களும் வெளிவந்தன.

இவரது கவிதைகளில் லே கன்டம்பிளேஷன்ஸ் மற்றும் லா லெஜன்டே லே சீக்ளெஸ் ஆகியவை மிகவும் போற்றப்பட்டன. லே மிஸரபிள்ஸ், நோட்ரே-டேம் டி பாரீஸ் ஆகிய நாவல்கள் மிகவும் புகழ் பெற்றவை.

இளம் வயதில் தொடங்கிய இவரது இலக்கியப் பயணத்தில் பல பரிசுகளையும் பெற்றுள்ளார். 20-க்கும் மேற்பட்ட கவிதைத் தொகுப்புகள், 10-க்கும் மேற்பட்ட நாடகங்கள், நாவல்கள், பயணக் கட்டுரைகள் என இலக்கியத்தின் பல்வேறு துறைகளிலும் தனி முத்திரை பதித்தார்.

ஹியூகோவின் எழுத்துக்கள் எளிய மக்களைப் பற்றியும், அவர்களின் வாழ்க்கை முறை, துயரங்கள், வேதனைகளை எடுத்துக் கூறின. முறையான வரிவிதிப்பு, ஏழைகளின் வாழ்க்கை தரத்தை உயர்த்தும் சமூக மாற்றங்கள், யுத்தமற்ற அமைதியான வாழ்க்கை ஆகியவற்றுக்காகவும் மரண தண்டனைக்கு எதிராகவும் போராடினார்.
அரசியல் நிலைப்பாடு

ஹியூகோ தனது படைப்புகளில் 19 ஆம் நூற்றாண்டில் பிரான்சில் நடைபெற்ற மாபெரும் அரசியல் மாற்றங்கள் அனைத்துக்கும் ஆதரவாகவோ அல்லது எதிராகவோ கருத்து தெரிவித்துள்ளார். தனது இலக்கிய செல்வாக்கைச் சமூக மாற்றங்கள், முன்னேற்றங்களுக்காகப் பயன்படுத்தினார்.

1848-ல் நடைபெற்ற தேர்தலில் இவர் மக்கள் பிரதிநிதியாகத் தேர்ந்தெடுக்கப்பட்டார். 1849-ல் ஏழ்மைக்கு எதிராக இவர் ஆற்றிய உரை வரலாற்றுப் புகழ் வாய்ந்தது. அதன் பிறகு நடைபெற்ற அரசியல் மாற்றத்தில் மக்களாட்சி போய் மீண்டும் குடியாட்சி நிறுவப்பட்டது.

அதை எதிர்த்து மக்களைப் புரட்சிக்குத் தூண்டினார். இதனால் நாட்டைவிட்டுத் தப்பியோட வேண்டி வந்தது. ஏழைகளுக்காகவும், ஒடுக்கப்பட்டவர்களுக்காகவும் இடைவிடாமல் குரலெழுப்பினார். தனது நாவல்களையே இவர் தனது போராட்ட ஆயுதங்களாகப் பயன்படுத்தினார்.
தமிழில்

இவரது லே மிஸரபிள் நாவலை சுத்தானந்த பாரதி ‘ஏழை படும் பாடு’ என்ற தலைப்பில் மொழிபெயர்த்தார்.
மறைவு

1885-ம் ஆண்டு, 83 ஆவது வயதில் காலமானார். இறக்கும் தறுவாயில் சொத்தில் ஒரு பங்கை ஏழைகளுக்காக எழுதி வைத்தார்.இவரது இறுதி ஊர்வலத்தில் 20 லட்சம் பேர் கலந்து கொண்டனர்.இவரது உடல் பந்தியனில் அடக்கம் செய்யப்பட்டது.
இடாய்ச்சு மொழி
https://ta.wikipedia.org/s/1c1
கட்டற்ற கலைக்களஞ்சியமான விக்கிப்பீடியாவில் இருந்து.
இடாய்ட்சு மொழி (ஜெர்மன் மொழி) பேசுவோர் உள்ள நாடுகள்
இடாய்ட்சு (செருமன்)
Deutsch
உச்சரிப்பு 	[dɔʏtʃ]
நாடு(கள்) 	இடாய்ட்சுலாந்து, ஆத்திரியா, சுவிட்சர்லாந்து, இத்தாலி (Province of Bolzano-Bozen) லெய்செஸ்டீன், லக்சம்பர்க், டென்மார்க், பெல்ச்சியம்
பிராந்தியம் 	German-speaking Europe, German diaspora worldwide
தாய் மொழியாகப் பேசுபவர்கள்
	தாய்மொழி: ஏறக்குறைய 105 மில்லியன்[1][2]
தாய்மொழியாக இல்லாதோர் பேசும் தொகை: ஏறத்தாழ 80 மில்லியன்[1]  (date missing)
மொழிக் குடும்பம்
	
இந்திய-ஐரோப்பிய மொழிகள்

    இடாய்ட்சு இன மொழிகள்
        West Germanic
            High German
                இடாய்ட்சு (செருமன்)

எழுத்துமுறை
	இலத்தீன் எழுத்து (இடாய்ட்சுக் கிளை)
அலுவலக நிலை
அரச அலுவல் மொழி
	

ஆஸ்திரியாவின் கொடி ஆஸ்திரியா
பெல்ஜியத்தின் கொடி பெல்ஜியம்
இத்தாலியின் கொடி Province of Bolzano-Bozen, இத்தாலி
செருமனியின் கொடி செருமனி
{{{பெயர் விகுதியுடன்}}} கொடி லெய்செஸ்டீன்
லக்சம்பேர்க்கின் கொடி லக்சம்பர்க்
சுவிஸர்லாந்தின் கொடி சுவிட்சர்லாந்து
ஐரோப்பிய ஒன்றிய கொடி ஐரோப்பிய ஒன்றியம்
(official and working language)

ஏனைய நாடுகள்:

Krahule/Blaufuß, சிலோவாக்கியா (Official municipal language)[3]
நமீபியா (National language; official language 1984–90)[4]
போலந்து (Auxiliary language in 17 municipalities in Opole Voivodeship)[5]
வத்திக்கான் நகர் (Administrative and commanding language of the Swiss Guard)[6]

Recognised minority language in:

செக் குடியரசின் கொடி செக் குடியரசு[7]
டென்மார்க்கின் கொடி டென்மார்க்[8]
அங்கேரியின் கொடி அங்கேரி[9]
நமீபியாவின் கொடி நமீபியா[10]
உருமேனியாவின் கொடி ருமேனியா[11]
சிலவாக்கியாவின் கொடி சுலோவாக்கியா,[1][3]
போலந்தின் கொடி போலந்து
Regulated by 	Rat für deutsche Rechtschreibung
மொழிக் குறியீடுகள்
ISO 639-1 	de
ISO 639-2 	ger (B)
deu (T)
ISO 639-3 	Variously:
deu — New High German
gmh — Middle High German
goh — Old High German
gct — Alemán Coloniero
bar — Austro-Bavarian
cim — Cimbrian
geh — Hutterite German
ksh — Kölsch
nds — Low German
sli — Lower Silesian
ltz — Luxembourgish
vmf — Main-Franconian
mhn — Mócheno
pfl — Palatinate German
pdc — Pennsylvania German
pdt — Plautdietsch
swg — Swabian German
gsw — Swiss German
uln — Unserdeutsch
sxu — Upper Saxon
wae — Walser German
wep — Westphalian
Deutschophone.svg

Nations where German is spoken.
  அரசகரும மொழி
  பரவலாகப் பேசப்படும் இடங்கள்
  பிராந்தியங்கள்

இடாய்ச்சு மொழி (ஜெர்மன், இந்த ஒலிக்கோப்பு பற்றி Deutsch - டாய்ட்ஷ்) 120 மில்லியன் மக்களால் 38 நாடுகளில் பேசப்படும் ஒரு ஐரோப்பிய மொழியும் உலகின் முதன்மை மொழிகளில் ஒன்றுமாகும்.[12] ஜெர்மனி, ஆஸ்திரியா, சுவிட்சர்லாந்து போன்ற நாடுகளில் பேசப்படுகிறது. இதன் பல சொற்கள் இந்தோ-ஐரோப்பிய மொழிகளிலிருந்து பெறப்பட்டவையாகும்.[13] பல சொற்கள் இலத்தீன், கிரேக்கத்திலிருந்தும், சில சொற்கள் பிரெஞ்சு, ஆங்கிலத்திலிருந்தும் பெறப்பட்டுள்ளன. இடாய்ச்சு மொழியைப் போலவே உள்ள மொழிகள் இலுகுசெம்பூர்கிய மொழி, டச்சு, பிரிசியன், ஆங்கிலம் மற்றும் இசுகாண்டிநேவிய மொழிகளாகும்.

இடாய்ச்சு இலத்தீன் அகரவரிசை கொண்டு எழுதப்படுகின்றது. 26 வழமையான எழுத்துக்களைத் தவிர, இடாய்ச்சு மூன்று உயிரெழுத்துக்களை உயிர் மாற்றக் குறியீடுகளுடனும் (Ä/ä, Ö/ö, and Ü/ü) எழுத்து ßவையும் பயன்படுத்துகின்றது.

ஆத்திரிய இடாய்ச்சு, சுவிசு இடாய்ச்சு போன்று இடாய்ச்சு மொழி பல வட்டார வழக்குகளைக் கொண்டுள்ளது.

இடாய்ச்சு மொழி ஜெர்மனி, ஆசுதிரியா, லீக்டன்ஸ்டைன் ஆகிய நாடுகளில் அலுவல்மொழியாகவும் சுவிட்சர்லாந்து, லக்சம்பர்க், பெல்ஜியம் ஆகிய நாடுகளில் வரையறுக்கப்பட்ட அலுவல் மொழிகளில் ஒன்றாகவும் விளங்குகின்றது. இத்தாலி, சுலோவீனியா, அங்கேரி, நமீபியா, போலந்து போன்ற பல நாடுகளில் சிறுபான்மை மொழியாக ஏற்கப்பட்டுள்ளது. மிகவும் பயன்படுத்தப்படும் மொழியாக அறிவியலில் இரண்டாவதாகவும் ஆராய்ச்சி மற்றும் மேம்படுத்தலில் மூன்றாவதாகவும் உள்ளது; வணிகம் மற்றும் பண்பாட்டில் முதன்மையான மொழியாக விளங்குகின்றது. உலகளவில், புதிய நூல்கள் வெளியிடுவதில் இடாய்ச்சு மொழி ஐந்தாவது இடத்தில் உள்ளது. உலகின் அனைத்து நூல்களிலும் (மின்னூல்கள் உட்பட) பத்தில் ஒன்று இடாய்ச்சில் உள்ளது.[14][15] இணையதளங்களில் உள்ளுரைக்காக மிகவும் பயன்படுத்தப்படும் மொழிகளில் மூன்றாவதாக உள்ளது.[16]

பொருளடக்கம்

    1 இடாய்ச்சு எழுத்துக்கள்
    2 இடாய்ச்சு இலக்கணம்
    3 இடாய்ச்சு மொழி பேசப்படும் நாடுகள்
    4 இலக்கியம்
    5 மேலும் காண்க
    6 ஆதாரங்கள்
    7 மேற்கோள்கள்
    8 வெளி இணைப்புகள்

இடாய்ச்சு எழுத்துக்கள்
யொஹான் வூல்ப்காங் ஃபொன் கேத்தா
https://ta.wikipedia.org/s/1ei
கட்டற்ற கலைக்களஞ்சியமான விக்கிப்பீடியாவில் இருந்து.
யொஹான் வூல்ப்காங் ஃபொன் கேத்தா

பிறப்பு 	யொஹான் வூல்ப்காங் ஃபொன் கேத்தா
ஆகஸ்ட் 28, 1749
பிராங்க்பர்ட், புனித ரோமப் பேரரசு
இறப்பு 	மார்ச் 22, 1832 (அகவை 82)
வைமர், ஜெர்மனி
தொழில் 	கவிஞர், புதின எழுத்தாளர், நாடகாசிரியர், இயற்கை மெய்யியலாளர், தூதர்
நாடு 	ஜேர்மான்யர்
எழுதிய காலம் 	புனைவியல்
இயக்கம் 	Sturm und Drang; வீமர் செந்நெறியியம்
குறிப்பிடத்தக்க
படைப்பு(கள்) 	Faust; The Sorrows of Young Werther; Wilhelm Meister's Apprenticeship; Elective Affinities
துணைவர்(கள்) 	கிறித்தியான் வல்பயஸ்

ஜொஹான் வூல்ப்காங் ஃபொன் கேத்தா (Johann Wolfgang von Goethe - 28 ஆகஸ்ட் 1749 – 22 மார்ச் 1832) ஒரு ஜேர்மானிய எழுத்தாளர் ஆவார். ஜேர்மனியின் மிகப் பெரிய எழுத்தாளர் என்றும், புவியில் வாழ்ந்த உண்மையான கடைசிப் பல்துறை அறிஞர் எனவும் ஜார்ஜ் எலியட்டினால் பாராட்டப்பட்டவர். இவரது ஆக்கங்கள், கவிதை, நாடகம், இலக்கியம், இறையியல், மனிதநேயம், அறிவியல் போன்ற பல துறைகளையும் தழுவியவை. இவரது மிகச் சிறந்த ஆக்கமாகக் கருதப்படும் ஃபோஸ்ட் (Faust) என்னும் இரண்டு பாகங்களைக் கொண்ட நாடகம் உலக இலக்கியத்தின் உயர்நிலைகளுள் ஒன்று எனப் புகழப்படுகின்றது. இது தவிர பல கவிதைகளும், வில்ஹெல்ம் மீஸ்டரின் தொழிற்பயிற்சி (Wilhelm Meister's Apprenticeship), இளம் வேர்தரின் துன்பங்கள் (The Sorrows of Young Werther) போன்றவையும் இவரது பெயர் பெற்ற ஆக்கங்களுள் அடங்குவன.

கேத்தா ஜேர்மானிய இலக்கியத்தினதும், 18 ஆம் நூற்றண்டின் பிற்பகுதியையும் 19 ஆம் நூற்றாண்டின் தொடக்கத்தையும் சேர்ந்த வீமர் செந்நெறியியம் (Weimar Classicism) என்னும் இயக்கத்தினதும் முக்கிய நபர்களுள் ஒருவர். இந்த இயக்கம் அறிவொளி இயக்கம், புனைவியல் இயக்கம் போன்றவற்றின் காலப்பகுதியைச் சேர்ந்தது. நிறங்களின் கோட்பாடு (Theory of Colours) என்னும் அறிவியல் நூலொன்றையும் இவர் எழுதினார். தாவர உருவவியல் தொடர்பான இவரது கருத்துக்களின் தாக்கம் டார்வினுடைய பணிகளில் காணப்படுகின்றன.
பகுப்புகள்:

    1749 பிறப்புகள்1832 இறப்புகள்செருமானிய அறிவியலாளர்கள்செருமானிய எழுத்தாளர்கள்
சேக்சுபியர் இன் லவ் (திரைப்படம்)
https://ta.wikipedia.org/s/agn
கட்டற்ற கலைக்களஞ்சியமான விக்கிப்பீடியாவில் இருந்து.
சேக்சுபியர் இன் லவ்
Shakespeare in Love
திரைப்பட சுவரொட்டி
இயக்குனர் 	ஜான் மெட்டன்
தயாரிப்பாளர் 	டேவிட் பார்பிட்
டான்னா கிக்லியொட்டி
ஹார்வி வெயின்ஸ்டீன்
எட்வர்ட் விக்
மார்க் நார்மன்
கதை 	மார்க் நார்மன்
டாம் ஸ்டோப்பார்ட்
நடிப்பு 	க்வைனத் பால்திரோவ்
ஜோசப் பியன்னஸ்
ஜெப்ப்ரி ரஷ்
காலின் பிர்த்
பென் அப்லேக்
ஜூடி டேஞ்ச்
இசையமைப்பு 	ஸ்டீபன் வார்பெக்
ஒளிப்பதிவு 	ரிச்சர்ட் கிரேட்ரக்ஸ்
படத்தொகுப்பு 	டேவிட் காம்பில்
விநியோகம் 	மிராமாக்ஸ் திரைப்படங்கள்
வெளியீடு 	திசம்பர் 3, 1998 (US)
ஜனவரி 29, 1999 (UK)
கால நீளம் 	123 நிமிடங்கள்
நாடு 	இங்கிலாந்து
ஐக்கிய அமெரிக்கா
மொழி 	ஆங்கிலம்
ஆக்கச்செலவு 	$25 மில்லியன்[1]
மொத்த வருவாய் 	$289,317,794[1]

சேக்சுபியர் இன் லவ் (Shakespeare in Love) 1998 இல் வெளியான அமெரிக்க நகைச்சுவைத் திரைப்படமாகும். டேவிட் பார்பிட், டான்னா கிக்லியொட்டி, ஹார்வி வெயின்ஸ்டீன், எட்வர்ட் விக், மார்க் நார்மன் ஆல் தயாரித்து ஜான் மெட்டன் ஆல் இயக்கப்பட்டது. க்வைனத் பால்திரோவ், ஜோசப் பியன்னஸ், ஜெப்ப்ரி ரஷ், காலின் பிர்த், பென் அப்லேக், ஜூடி டேஞ்ச் ஆகியோர் நடித்துள்ளனர். இத்திரைப்படம் பதிமூன்று அகாதமி விருதுகளுக்கு தேர்ந்தெடுக்கப்பட்டது. சிறந்த திரைப்படத்திற்கான அகாதமி விருதையும் சேர்த்து ஏழு அகாதமி விருதுகளை வென்றது.

பொருளடக்கம்

    1 விருதுகள்
        1.1 அகாதமி விருதுகள்
            1.1.1 வென்றவை
            1.1.2 பரிந்துரைக்கப்பட்டவை
    2 மேற்கோள்கள்
    3 வெளி இணைப்புகள்

விருதுகள்
அகாதமி விருதுகள்
வென்றவை

    சிறந்த திரைப்படத்திற்கான அகாதமி விருது
    சிறந்த நடிகைக்கான அகாதமி விருது
    சிறந்த துணை நடிகைக்கான அகாதமி விருது
    சிறந்த கலை இயக்கத்திற்கான அகாதமி விருது
    சிறந்த உடை அலங்காரத்திர்கான அகாதமி விருது
    சிறந்த அசல் இசைக்கான அகாதமி விருது
    சிறந்த அசல் திரைக்கதைக்கான அகாதமி விருது

பரிந்துரைக்கப்பட்டவை

    சிறந்த துணை நடிகருக்கான அகாதமி விருது
    சிறந்த உடை அலங்காரத்திர்கான அகாதமி விருது
    சிறந்த இயக்குனருக்கான அகாதமி விருது
    சிறந்த திரை இயக்கத்திற்கான அகாதமி விருது
    சிறந்த ஒப்பனைக்கான அகாதமி விருது
    சிறந்த இசைக்கான அகாதமி விருது

மேற்கோள்கள்

    "Shakespeare in Love (1998)". Box Office Mojo. IMDb. Retrieved 2012-02-19.

வெளி இணைப்புகள்

    இணையதள திரைப்பட தரவுத்தளத்தில் சேக்சுபியர் இன் லவ்
    ஆல்ரோவியில் சேக்சுபியர் இன் லவ்

    பாக்ஸ் ஆபீஸ் மோஜோவில் சேக்சுபியர் இன் லவ்
    ராட்டன் டொமேட்டோசில் சேக்சுபியர் இன் லவ்

[காட்டு]

    பா உ தொ 

சிறந்த திரைப்படத்திற்கான அகாதமி விருது (1981–2000)
[காட்டு]

    பா உ தொ 

சிறந்த திரைப்படத்திற்கான பாஃப்டா விருது 1981–2000
பகுப்புகள்:

    ஆங்கிலத் திரைப்படங்கள்அமெரிக்கத் திரைப்படங்கள்1998 திரைப்படங்கள்சிறந்த படத்திற்கான அகாடெமி விருதை வென்ற படங்கள்
தமிழீழ விடுதலைப் புலிகள்
https://ta.wikipedia.org/s/3jq
கட்டற்ற கலைக்களஞ்சியமான விக்கிப்பீடியாவில் இருந்து.
தமிழீழ விடுதலைப் புலிகள்
Ltte emblem.jpg
சின்னம்
தொடக்கம் 	1976
நாடு 	இலங்கை
கிளை 	கட்டுரையைப் பார்க்க
வகை 	தரை,கடல், வான் படைகள்
புனைபெயர் 	புலிகள்
குறிக்கோள் 	புலிகளின் தாகம் தமிழீழத் தாயகம்
விழா 	மாவீரர் நாள் - நவம்பர் 27
போர்கள் 	ஈழப் போர்
போர் விருதுகள் 	மாவீரர்
கட்டளைத் தளபதிகள்
தலைவர் 	வேலுப்பிள்ளை பிரபாகரன்
உளவுத்துறை 	பொட்டு அம்மான்
கடற்படை 	கேணல் சூசை
அரசியல் துறை 	பா. நடேசன்

தமிழீழ விடுதலைப் புலிகள் (Liberation Tigers of Tamil Eelam, LTTE) சுருக்கமாக விடுதலைப் புலிகள் என்பது, இலங்கையில் தமிழருக்கு ஏற்பட்ட இனவேற்றுமைகளுக்கு எதிராக இலங்கை அரசுக்கு எதிராக ஆயுதம் தாங்கிப் போராடிய போராட்ட அமைப்பு ஆகும். இது இலங்கையில் தமிழீழம் என்ற பெயரில் தமிழருக்கான தாயகத்தை அமைக்கும் உறுதியுடன் 1976 களில் இருந்து 2009 ஆம் ஆண்டு வரை தொடர்ந்து போராடியது.[1][2] விடுதலைப் புலிகள் அமைப்பின் தலைவர் வேலுப்பிள்ளை பிரபாகரன் ஆவார்.

இந்தியா, மலேசியா, ஐக்கிய அமெரிக்கா, கனடா, ஐக்கிய இராச்சியம்,போன்ற 31 நாடுகளில் விடுதலைப்புலிகள் அமைப்பு பயங்கரவாத அமைப்பாகத் தடை செய்யப்பட்டுள்ளது. ராசீவ் காந்தி படுகொலைக்கு மற்றும் பல கொலைச் சம்பவங்களுக்கு இவர்களே காரணம் என நம்பப்படுகிறது. 2001 இல் இருந்து 2005 வரை இலங்கை அரசுடன் சமாதானப் பேச்சுவார்த்தைகளில் புலிகள் ஈடுபட்டனர். 2004 இல் புலிகளின் முதன்மைத் தளபதிகளில் ஒருவராக இருந்த கருணா பிரிந்தார். 2005 இன் இறுதியில் போச்சுவார்த்தைகள் தோல்வியில் முடிந்தன. 2007-இல் இருந்து உக்கிரமடைந்த போரில் புலிகள் தொடர்ச்சியான தோல்விகளைச் சந்தித்தனர். மே 2009 இல் இலங்கைப் படைத்துறை புலிகளின் பெரும்பான்மை உறுப்பினர்களையும், மூத்த தலைவர்களையும் கொன்றனர். மே 2009-இல் புலிகள் தோல்வியை ஒப்புக் கொண்டனர். மே 24, 2009 இல் கனேடிய தமிழ் ஒலிபரப்புக் கூட்டுத்தாபனத்துக்கு வழங்கிய பேட்டியில் புலிகளின் வையகத் தொடர்பாளர் குமரன் பத்மநாதன் புலிகள் வன்முறையைக் கைவிட்டு விட்டதாகவும், இனி சனநாயக வழியில் செயற்படப் போவதாகவும் தெரிவித்தார்.

பொருளடக்கம்

    1 வரலாறு
        1.1 தோற்றமும் வளர்ச்சியும்
        1.2 இந்திய படைக் காலம்
        1.3 ஈழப் போர் II
        1.4 ஈழப் போர் III
        1.5 2001 போர் நிறுத்தம்
        1.6 ஈழப் போர் IV
    2 புலிகளின் உள் கட்டமைப்பு
        2.1 அரசியல்துறை
        2.2 படைத்துறை
            2.2.1 படைத்துறை அதிகார படிநிலை
    3 மாவீரர்கள்
    4 பெண் புலிகள்
    5 கொள்கைகள்
    6 தற்போதையநிலை
    7 புலிகள் நோக்கி விமர்சனங்கள்
    8 மேற்கோள்கள்
    9 மேலும் படிக்க
    10 வெளி இணைப்புகள்

வரலாறு

முதன்மைக் கட்டுரை: விடுதலைப் புலிகளின் வரலாறு
தோற்றமும் வளர்ச்சியும்
விடுதலைப்புலிகள் வெளியிட்ட நாணயம் ஒன்று.

விடுதலைப் புலிகள் அமைப்பு மே 5 1976 ஆம் ஆண்டு தொடங்கப்பட்டது. இவ்வமைப்பானது இலங்கை அரசுகளின் தமிழர் தொடர்பான கொள்கைகளால் விரக்தியுற்ற பல இளைஞர்களால் தொடங்கப்பட்டது. தொடக்கத்தில் இலங்கைக் காவல் துறையினர், மற்றும் உள்ளூர் அரசியல்வாதிகள் போன்ற இலங்கை அரசின் இலக்குகள் மீது சிறிய அளவிளான தாக்குதல்களை நடத்தி வந்தனர். 1975 ஆம் ஆண்டு யாழ் நகர முதல்வர் அல்பிரட் துரையப்பா சுட்டுக்கொலைச் செய்யப்பட்டமை புலிகளால் செய்யப்பட்ட தாக்குதலாக குற்றம்சாட்டப்பட்டுள்ளது. இக்காலப்பகுதியில் புலிகள் அமைப்பு ஏனைய ஈழ இயக்கங்களுடன் இணைந்தே செயற்பட்டு வந்தது. 1984 ஏப்ரல் மாதம் உத்தியோகப் பட்சமாக தமிழீழ விடுதலை இயக்கம், ஈழ புரட்சிகர மாணவர் இயக்கம், ஈழமக்கள் புரட்சிகர விடுதலை முன்னனி என்பன ஒன்றிணைந்த ஈழப் போராட்ட அமைப்பான ஈழ தேசிய விடுதலை முன்னணியில் இணைந்தன.[3]

1986 ஆம் ஆண்டு புலிகள் ஈழ தேசிய விடுதலை அமைப்பில் இருந்து விலகி அப்போது பெரிய ஈழ இயக்கமாக காணப்பட்ட தமிழீழ விடுதலை இயக்கத்தின் உறுப்பினர்கள் மீதும் அதன் தளங்கள் மீதும் தாக்குதல் தொடுத்தது.[4] அடுத்த சில மாதங்களில் தமிழீழ விடுதலை இயக்கத்தின் தலைமையும் சில நூறு போராளிகளும் தேடிக் கொல்லப்பட்டனர். இதன் மூலம் தமிழீழ விடுதலை இயக்கம் பலமிழந்தது.[5] சில மாதங்களுக்குப் பின் புலிகள் அமைப்பு ஈழமக்கள் புரட்சிகர விடுதலை முன்னனி மீதும் தாக்குதல் நடத்தியது இதனால் இவ்வமைப்பு யாழ்குடாநாட்டை விட்டு வெளியேறியது.[3][5]
தமிழீழ விடுதலைப் புலிகளின் மாவீரர் துயிலும் இல்லம்

ஈழப் போராட்ட
காரணங்கள்
தனிச் சிங்களச் சட்டம்
பெளத்தம் அரச சமயமாக்கப்படல்
இலங்கைக் குடியுரிமைச் சட்டம்
கல்வி தரப்படுத்தல் சட்டங்கள்
திட்டமிட்ட சிங்கள குடியேற்றம்
அரச பயங்கரவாதம்
யாழ் பொது நூலகம் எரிப்பு
சிங்களமயமாக்கம்
வேலைவாய்ப்பில் இனப்பாகுபாடு
சிங்களப் பேரினவாதம்
ஆட்கடத்தல்களும் காணாமல் போதல்களும்
அரச சித்திரவதை
பாலியல் வன்முறை
இலங்கைத் தமிழர் இனவழிப்பு
இலங்கையில் மனித இனத்துக்கெதிரான குற்றங்கள்
இலங்கை இனப்பிரச்சினைக் காலக்கோடு

    பா உ தொ 

இலங்கைப் பிரச்சினை
பின்னணி
தமிழீழம் * இலங்கை • இலங்கை வரலாற்றுக் காலக்கோடு * இலங்கை இனப்பிரச்சினைக் காலக்கோடு
இலங்கை அரசு
ஈழப் போரின் தொடக்கம் * கறுப்பு யூலை • இனக்கலவரங்கள் * மனித உரிமைகள் • இலங்கை அரச பயங்கரவாதம் • சிங்களப் பேரினவாதம் • தாக்குதல்கள்
விடுதலைப் புலிகள்
புலிகள் • தமிழீழம்* தமிழ்த் தேசியம் * புலிகளின் தாக்குதல்கள் * யாழ் முஸ்லீம்கள் கட்டாய வெளியேற்றம்
முக்கிய நபர்கள்
வே. பிரபாகரன்
மகிந்த ராஜபக்ச
சரத் பொன்சேகா
இந்தியத் தலையீடு
பூமாலை நடவடிக்கை
இந்திய இலங்கை ஒப்பந்தம்
இந்திய அமைதி காக்கும் படை
ராஜீவ் காந்தி • RAW
மேலும் பார்க்க
இலங்கை இராணுவம்
ஈழ இயக்கங்கள்
கொல்லப்பட்ட முக்கிய நபர்கள் இப்பெட்டி:

    பார் உரை தொ 

இதன் பின்னர் புலிகள் அமைப்பு மீதமிருந்த ஈழ இயக்கங்களை தம்முடன் இணைந்து கொள்ளுமாறு கோரிக்கை விடுத்தனர். இது தொடர்பான அறிவித்தல்கள் யாழ்பாணத்திலும் சென்னையிலும் விடுக்கப்பட்டன. தமிழீழ விடுதலை இயக்கம், ஈழமக்கள் புரட்சிகர விடுதலை முன்னனி என்ற முன்னணி ஈழ இயக்கங்கள் அழிக்கப்பட்ட நிலையில் சுமார் 20 ஏனைய இயக்கங்கள் புலிகள் அமைப்பினுள் உள்வாங்கப்பட்டன. இதன் மூலம் யாழ்ப்பாணம் விடுதலைப் புலிகளின் கட்டுப்பாட்டில் வந்தது.[5] புலிகள் தமிழர் பிரச்சினைக்கு கொடுக்கப்பட வேண்டிய தீர்வுத் தொடர்பில் நிலையான கொள்கை இல்லாத இயக்கங்கள் செயற்படாமல் இருப்பது போரட்டத்துக்கு நன்மை பயக்கும் எனக் கருதியதாகக் கருதப்படுகிறது.[6] இத்தாக்குதல்களின் விளைவாக புலிகள், ஈழ இயக்கங்களில் முதன்மை அமைப்பாக உருவெடுத்தனர்.

1987 ஆம் ஆண்டு புலிகள் பொருளாதார, அரசியல், இராணுவ இலக்குகள் மீது தற்கொலைத் தாக்குதல்களை மேற்கொள்ளும் கரும்புலிகள் அணியை உருவாக்கி[7] இலங்கை இராணுவத் தளம் ஒன்றின் மீது தாக்குதல் நடத்தி 40 இராணுவத்தினரைக் கொன்றனர்.
இந்திய படைக் காலம்
முதன்மைக் கட்டுரை: இந்திய அமைதி காக்கும் படை

1987 ஆம் ஆண்டு இலங்கை இராணுவம் யாழ் குடாநாட்டைப் புலிகளிடமிருந்து மீட்கும் நோக்குடன் ஒப்பரேசன் லிபரேசன்(operation liberation) என்ற இராணுவ நடவடிக்கையை ஆரம்பித்திருந்தது. இந்த நடவடிக்கை பொதுமக்களுக்கு பெரும் பாதிப்பை ஏற்படுத்தி இருந்தது. தமிழ் நாட்டில் பெருகி வந்த ஈழத் தமிழர் ஆதரவினாலும் இந்தியா நோக்கிச் சென்ற அகதிகளாலும்[3] இந்தியா முதன் முறையாக இலங்கை உள்நாட்டுப் போரில் பூமாலை நடவடிக்கையில் இலங்கை வான்பரப்பை மீறி யாழ்பாணத்துக்கு உணவுப் பொருட்களை இட்டதன் மூலம் தலையிட்டது. பின்னர் ஏற்பட்ட பேச்சுவார்த்தைகள் மூலம் இலங்கையும் இந்தியாவும் 1987 ஆம் ஆண்டின் இந்திய இலங்கை ஒப்பந்தத்தில் கைச்சாத்திட்டன. இதன் படி இலங்கை அரசு தமிழருக்கு கூட்டாட்சி வடிவிலான தீர்வை வழங்கும், அதேவேளை ஈழ இயக்கங்கள் போர்கருவிகளை கீழ் வைக்க வேண்டும். போர்கருவிகளைக் களைவதை நடைமுறைப்படுத்தும் நோக்கில் இந்தியா, இந்திய அமைதி காக்கும் படையை (IPKF- Indian Peace Keeping Force) அனுப்புவதாகவும் ஒப்பத்தில் ஏற்பாடாகியிருந்தது.[8]

பல ஈழ இயக்கங்கள் இவ்வொப்பந்தத்தை ஏற்றுக் கொண்டாலும்,[9] புலிகள் அமைப்பு இலங்கையின் கிழக்கு மாகாணத்தில் மக்கள் கருத்துக் கணிப்பு ஒன்றை மேற்கொள்வதற்கு எதிர்புத் தெரிவித்து ஒப்பந்தத்தை எதிர்த்தனர்.[10] இந்திய அமைதிப்படை புலிகளிடம் ஆயுதங்களை களைந்துக்கொண்டு இருந்த போது இந்திய ஊளவுத்துறையான RAW பிற போராளிக்குழுக்களுக்கு போர் கருவிகளைத் தந்தது .இதனால் புலிகள் தமது போர்க்கருவிகளை இந்திய அமைதிக்காக்கும் படைகளிடம் ஒப்படைக்க மறுத்தனர். இதை இந்திய அமைதிப் படை தளபதி அரிகிராத் சிங்க தன்னுடைய Indian Intervention in Sri Lanka என்கிற நூலில் உறுதிப்படுத்துகிறார்.முறுகல் நிலை முற்றவே, புலிகள் 1987 அக்டோபர் 5 ஆம் நாள் இந்திய அமைதி காக்கும் படையினரோடு ஒத்துழையாமையை அறிவித்தனர். இதன் விளைவாக புலிகளுக்கும் இந்திய இராணுவத்துக் இடையேயான போர் வெடித்தது. இந்திய அரசு வன்முறை மூலம் புலிகளின் போர்க்கருவிகளை களையத் திட்டமிட்டு[11] பல இராணுவ நடவடிக்கைகளை மேற்கொண்டது. இதில் விடுதலைப் புலிகளிடமிருந்து யாழ்குடாநாட்டைக் கைப்பற்றும் நோக்கில் மேற்கொள்ளப்பட பவான் நடவடிக்கையும் அடங்கும். பவான் நடவடிகையின் கொடுரம் காரணமாகவும் ஏனைய புலிகளுக்கு எதிரான போர் நடவடிக்கைகள் காரணமாகவும் இலங்கைத் தமிழரிடையே இந்திய அமைதிகாக்கும் படை(IPKF)யின் செல்வாக்கு குறைந்தது.[12][13]

.பல ஆயிரம் தமிழ் பொதுமக்களைக் கொன்றதாகவும் ,சில ஆயிரம் தமிழ் பெண்களை வன்புணர்ந்ததாகவும் அதன் மீது குற்றம் சாட்டப்படுகிறது.இந்திய அமைதிகாக்கும் படை(IPKF) இலங்கையின் பெரும்பான்மை சிங்களவரிடையேயும் தனது செல்வாக்கை இழந்திருந்தது. இந்திய அமைதி காக்கும் படையும்(IPKF) புலிகளுடன் 2 ஆண்டுகளாக போரில் ஈடுபட்டு, பாரிய இழப்புகளைச் சந்தித்து வந்தது. 1990 ஆம் ஆண்டு இலங்கை அரசின் வேண்டுகோளுக்கு இணங்க இந்திய அமைதிகாக்கும் படை(IPKF) இலங்கையில் இருந்து மீளப்பெறப்பட்டது.
ஈழப் போர் II

புலிகளுக்கும் இலங்கை அரசுக்கும் இடையே ஒரு போர் நிறுத்தம் நடைமுறைப்படுத்தப்பட்டு பேச்சு வார்த்தைகள் தொடங்கப்பட்டன. இந்த சமதானப் பேச்சு வார்த்தையிலிருந்து பின்வாங்கிய புலிகள் இயக்கம் 1990 ஜூன் 11 ஆம் நாள் தொடக்கம் பல தொடர் தாக்குதல்களைத் தொடுத்தனர். இதன் மூலம் முதல் வாரத்தில் மட்டும் 450 பேர் வரை பலியாகினர்.[14]

1990களில் போர் தொடர்ந்து நடைப்பெற்று வந்தது, இக்காலப்பகுதியில் புலிகள் இயக்கத்தால் இரண்டு முக்கிய கொலைகள் செய்யப்பட்டன. முதலாவது 1991 ஆம் ஆண்டு முன்னாள் இந்தியப் பிரதமர் ராஜீவ் காந்தி தமிழ்நாட்டில் தேர்தல் பிரச்சாரக் கூட்டத்தில் கொலைச் செய்யப்பட்டார், இரண்டாவது 1993 ஆம் ஆண்டு இலங்கை அதிபர் ரணசிங்க பிரேமதாசா ஐக்கிய தேசியக் கட்சியின் மே நாள் ஊர்வலத்தின் போது கொழும்பில் கொலைச் செய்யப்பட்டார். இவ்விரண்டு சந்தர்ப்பங்களிலும் தற்கொலைத் தாக்குதல்கள் மேற்கொள்ளப்பட்டன.
ஈழப் போர் III
கிளிநொச்சிக்கு வடக்கே புலிகளின் சைக்கிள் அணியொன்று 2004

1994 ஆம் ஆண்டில் சந்திரிகா பண்டாரநாயக குமாரதுங்க இலங்கை அதிபராக தெரிவுச் செய்யப்பட்டதைத் தொடர்ந்து சில காலம் போர் நிறுத்தம் நடைமுறையில் இருந்தது. சந்திரிகா அரசுடன் புலிகள் பேச்சு வார்த்தையில் ஈடுபட்டனர். சந்திரிகா அரசு தீர்க்கமான ஆக்கபூர்வமான தீர்வு நோக்கி செல்லத் தவறியது. இதனால் புலிகள் பேச்சுவார்த்தையில் இருந்து விலகுவாதாக அரசுக்கு அறிவித்தனர். இதன்பின்னர், 1995 ஏப்ரல் மாதம் புலிகள் திருகோணமலை துறைமுகத்தில் இலங்கை கடற்படையினரின் இரண்டுக் களங்களை தாக்கியழித்தனர்.[15] இதனைத் தொடர்ந்து மேற்கொள்ளப்பட்ட தொடர் நடவடிக்கைகள் மூலம் இலங்கை இராணுவம் முதன்மைத்துவம் வாய்ந்த யாழ்ப்பாண நகரையும் குடா நாட்டையும் புலிகளிடமிருந்து கைப்பற்றிக் கொண்டது.[16] மேலும் சில நடவடிக்கைகள் மூலம் இலங்கை இராணுவம் புலிகள் வசமிருந்த வன்னிப் பெருநிலப்பரப்பில் முதன்மை நகரம் கிளிநொச்சியையும் பல சிறிய நகரங்களையும் கைப்பற்றிக் கொண்டது. ஆனால் 1998 ஆண்டு முதல் புலிகள் தாக்குதல்களைத் தொடுத்து வன்னிப் பெருநிலப்பரப்பிம் பல பகுதிகளை மீள் கைப்பற்றிக் கொண்டனர். தொடர் போர்களின் முடிவில் போரியல் முதன்மைத்துவம் வாய்ந்த இடத்தில் அமைந்துள்ள ஆனையிரவுத் தளம் 2000 ஆம் ஆண்டு புலிகளால் கைப்பற்றப்பட்டது.[17] யாழ்ப்பாணம் நகரின் எல்லை வரை முன்னேறிய புலிகள் பின்னர் பின்வாங்கி முகமாலையில் தமது முன்னரங்க நிலைகளை அமைத்துக் கொண்டனர்.
2001 போர் நிறுத்தம்
ஆகஸ்டு 31, 2007 தேதியன்று வரையிலான நிலவரப்படி புலிகள் கட்டுப்பாட்டில் இருக்கும் பகுதிகள்

2001 ஆம் ஆண்டு செப்டம்பர் 11 தாக்குதல்களில் பின்னணியில் புலிகள் இயக்கம் தமது அரசியல் இராணுவ அரசியல் அணுகுமுறையில் மாற்றங்களச் செய்தனர். தமிழ் மக்களது பிரச்சினைகளை தீர்க்க கூடிய தேவைகளை நிறைவு செய்யக்கூடிய கூட்டாட்சி அமைப்பை ஏற்பதை பரிசீலிக்க முன்வந்தனர். இலங்கை அரசு முன்னரே நோர்வேயை பேச்சுகளை ஆரம்பிக்க வருமாறு அழைத்திருந்தாலும் அதுவரை போரை நிறுத்துவதற்கு அவர்களால் முடியாமல் போனது.

டிசம்பர் 2001 இல் நடைபெற்ற பொதுத் தேர்தலில் ரணில் விக்ரமசிங்க வெற்றி பெற்று பிரதமரானதைத் தொடர்ந்து இரணுவத்தினரும் புலிகளும் போர் நிறுத்தமொன்றை மேற்கொண்டனர். இதன் தொடர்ச்சியாக 2002 ஆம் ஆண்டு இலங்கை அரசும் புலிகளும் போர் நிறுத்த ஒப்பந்ததில் கைச்சாத்திட்டன. இதன் ஒரு அங்கமாக, போர் நிறுத்தத்தை கண்கானிக்க நோர்வே தலைமையில் ஏனைய நோர்டிக் நாடுகளின் பிரதிநிதிகளையும் கொண்ட இலங்கைப் போர் நிறுத்தக் கண்காணிப்புக் குழுவொன்று அமைக்கப்பட்டது.

வெளிநாடுகளில் நடைபெற்ற ஆறு சுற்றுப் பேச்சுவார்த்தைகளின் பின்னர் 2003 ஆம் ஆண்டளவில் பேச்சு வார்த்தைகளில் முறுகள் நிலை ஏற்பட்டது. இக்காலப்பகுதியில் தெற்கிலும் அரசியல் மாற்றங்கள் ஏற்பட்டன. அப்போது ஜனாதிபதியாக இருந்த சந்திரிக்கா, இலங்கை பிரதமாரக இருந்த ரணில் விக்ரமசிங்காவையும் அவரது அரசையும் புலிகள் மீது மென்மையான் அணுமுறையை கையாள்கிறார்கள் எனக் குற்றம் சாட்டி ஆட்சியைக் கலைத்தார். எனினும் இக்காலப்பகுதியில் பாரிய போர் நடவடிக்கைகள் நடைபெறவில்லை.
ஈழப் போர் IV

முதன்மைக் கட்டுரை: நான்காம் ஈழப்போர்

2005 இலங்கை அதிபர் தேர்தலின் போது மகிந்த ராஜபக்ச புலிகள் மீதான கடும் போக்கையும் ரணில் விக்ரமசிங்க பேச்சுக்களை மீளத் தொடங்குவதாக அறிவித்து போட்டியிட்டனர். புலிகள் இத்தேர்தலை புறக்கணிக்குமாறு வட கிழக்குத் தமிழர்களுக்கு வேண்டுகோள் விடுத்தனர். வாக்களிப்பில் இருந்து தடுத்தனர். தேர்தலில் மகிந்த ராஜபக்ச சிறியளவு வாக்கு வித்தியாசத்தில் வெற்றி பெற்றார். பெரும்பான்மையான தமிழர்கள் ரணில் விக்ரமசிங்கவுக்கு வாக்களித்திருப்பார்கள் எனக் கருதப்படுவதால் புலிகள் தேர்தலை புறக்கணித்தமை மகிந்தவின் வெற்றிக்கு வித்திட்டது எனக் கூறப்படுகிறது.[18]
புலிகளின் உள் கட்டமைப்பு
கடற்புலிகளின் விசைவேகப் படகு
முதன்மைக் கட்டுரை: தமிழீழ விடுதலைப் புலிகளின் உள் கட்டமைப்பு

தொடக்கத்தில் சிறிய கரந்தடி இராணுவக் குழுவாக செயற்பட்டு வந்த விடுதலைப் புலிகள் இன்று வளர்ச்சியடைந்து முழுமையான இராணுவமாக காணப்படுகின்றனர். புலிகள் அமைப்பு இராணுவப் பிரிவு அரசியல் பிரிவு என இரண்டு முக்கியப் பிரிவுகளைக் கொண்டுள்ளது. இவையிரண்டுக்கும் கீழ் பல உட்பிரிவுகளும் காணப்படுகின்றன. இவையனைத்தும் பிரபாகரன் தலைமையிலான மையத் தலைமையகத்தால் மேற்பார்வை மற்றும் கட்டுப்பாடுகளுக்கு உட்படுகின்றன.
அரசியல்துறை
படைத்துறை

முதன்மைக் கட்டுரை: விடுதலைப் புலிகளின் படையணிகள்

தமிழீழ விடுதலைப் புலிகளின் படைப் பிரிவானது பின்வரும் தனிப்பட்ட பிரிவுகளைத் கொண்டுள்ளது. இவையனைத்தும் நேரடியாக மத்திய தலைமையகத்தால் கட்டுப்படுத்தப்படுகின்றன.

    தரைப்புலிகள் - புலிகளின் தரைப்படை பல சிறிய படையணிகளாக பிரித்து நிர்வகிக்கப்படுகிறது.
    பெண்புலிகள்
    கடற்புலிகள் - கடற்சார் போர் மற்றும் கடல் சார் போரியல் உதவிகளைச் செய்யும் அணி.
    ஈரூடகப் படையணி - தரையிலும் கடலிலும் போரிடக்கூடிய சிறப்பு அணியாகும்.
    வான்புலிகள் - இது வான்கலங்களைக் கொண்ட அணியாகும் இதில் சில இலகு வகை விமானங்கள் காணப்படுகின்றன.
    கரும்புலிகள் - சிறப்பு தற்கொலைத் தாக்குதல் அணி.
    சிறப்புப் படையணிகள்
    வேவுப்புலிகள் - உளவுத்துறையாகும், இது உலகம் முழுவதும் செயற்பட்டு வருகிறது
    விடுதலைப் புலிகளின் பொறியியல் பிரிவு

படைத்துறை அதிகார படிநிலை
முதன்மைக் கட்டுரை: தமிழீழ விடுதலைப் புலிகளின் இராணுவ அதிகார படிநிலை

விடுதலைப் புலிகள் அமைப்பில் தொடக்கத்தில் படைத்துறை அதிகார படிநிலை காணப்படவில்லை. பொதுவாக வீரச்சாவின் பின்னரே பதவிகள் கொடுக்கப்பட்டு வந்தன. ஆனால் புலிகளின் வளர்ச்சியுடன் படிப்படியாக இந்நிலைமை மாறி இன்று படைதுறை அதிகாரப் படிநிலையொன்று உருவாகியுள்ளது. விடுதலைப் புலிகளிடம் மிக இறுக்கமான படைத்துறை அதிகார படிநிலை இன்னும் ஏற்படவில்லையெனினும் ஏனைய விடுதலை இயக்கங்களோடு ஒப்பி்டும் போது சிறந்த அதிகார படிநிலை காணப்படுகிறது. அமைப்பில் கீழ் மட்டத்தில் இணையும் போராளி ஒருவர் ஒரு தரத்தில் இருந்து இன்னொரு தரத்துக்கு முன்னேறுவது சாத்தியமானதாகும். இயக்கத்தின் தலைமைப் பொறுப்பு இதற்கு விதிவிலக்காக கருதப்படுகிறது.
மாவீரர்கள்
முதன்மைக் கட்டுரை: மாவீரர் நாள்

தமிழீழ விடுதலைப் புலிகளும் அவர்களுடன் இணைந்து போரிட்டு இறந்த எல்லைப்படையினர் மற்றும் ஈரோஸ் அமைப்பைச் சேர்ந்த உறுப்பினர்கள் மாவீரர்கள் எனப்படுகின்றனர். தமிழீழ விடுதலைக்காக போரிட்டு இறந்த ஏனைய அமைப்புக்களின் உறுப்பினர்கள் விடுதலைப்புலிகளால் மாவீரர்களாக கருதப்படுவதில்லை. புலிகள் அமைப்பின் முதல் மாவீரர் சங்கர் ஆவார். இவர் சுதுமலையில் படையினரின் சுற்றிவளைப்பில் அகப்பட்டு சயனைட் உண்டு மரணமானார். நவம்பர் 20, 2006 வரையில் 18,742 பேர் மாவீரர்களாகியுள்ளனர்.
பெண் புலிகள்

தமிழீழ விடுதலைப்புலிகளில் ஆண்களுக்கு நிகராக பெண்களும் பல பொறுப்புகளில் இருந்து போராடினர். அவர்களில் 1991 ஆம் ஆண்டு தனது 19 ஆம் வயதில் தன்னை இணைத்துக்கொண்ட தமிழினி என்ற வீர மங்கை 2015 ஆம் ஆண்டு அக்டோபர் மாதம் 20 ஆம் திகதி தனது கடைசி நாளில் புற்று நோய்க்கு பலியானார். [19]
கொள்கைகள்

முதன்மைக் கட்டுரை: விடுதலைப் புலிகளின் கொள்கைகள்

    தன்னாட்சி
    மரபுவழித் தாயகம்
    தமிழ்த் தேசியம்
    இயக்க ஒழுக்கம்
    சாதிபேதமற்ற சமூகம்
    சம பெண் உரிமைகள்
    சமய சார்பின்மை
    தனித்துவமான சமவுடமை

தற்போதையநிலை

16 அக்டோபர் 2014 - ஐக்கிய ஐரோப்பிய கூட்டமைப்பு விடுதலை புலிகளின் மீதான தனது தடையை நீக்கியது
புலிகள் நோக்கி விமர்சனங்கள்

முதன்மைக் கட்டுரை: விடுதலைப் புலிகள் நோக்கிய விமர்சனங்கள்

தமிழீழ விடுதலைப் புலிகளின் கொள்கைகள், தலைமை, கட்டமைப்பு, வழிமுறைகள், மற்றும் அவர்களின் நடவடிக்கைகளின் விளைவுகள் தொடர்பாக விமர்சனங்கள் பலதரப்பட்டோரால், பல தளங்களில் இருந்து, பல நோக்கங்களுக்காக முன்வைக்கப்பட்டிருக்கின்றன. அந்த விமர்சனங்கள் மெதுவான தன்மையில் இருந்து அதி கடுமையான தன்மையும், அவற்றுடன் சேர்ந்த நடவடிக்கைகளையும் கொண்டிருக்கின்றன. யாரால், எந்த தளத்தில் இருந்து, எந்த மைய நோக்கோடு, எந்தவித வேலைத்திட்டத்தோடு இந்த விமர்சனங்கள் முன்வைக்கப்படுகின்றன என்பதை கவனிப்பது புலிகள் நோக்கிய விமர்சனங்களை ஆய்வதில் இன்றியமையாதது.

    புலிகளிடம் விமர்சனங்களை உள்வாங்க தகுந்த கட்டமைப்பு இல்லை
    புலிகள் அடிப்படை தனிமனித உரிமைகளைப் பேணுவோம் என்று உறுதி தரவில்லை
    புலிகள் பேச்சு, ஊடக, வெளிப்பாட்டு சுதந்திரக்கு உறுதி தரவில்லை
    தம்மக்கள் மீதே உளவழிப் போர் உத்திகளை பயன்படுத்தல்
    வன்முறையாக சட்டத்தை மீறுதல்
    ஏக பிரதிநிதித்துவம் நிலைப்பாடு
    ஜனநாயக விழுமியங்களைப் பேணாமை
    இறுக்கமான மூடிய கட்டமைப்பு
    பாசிசப் போக்கு
    பயங்கரவாத செயற்பாடுகள்
    சிறுவர்களைப் போரில் ஈடுபடுத்தல்
    கட்டாய ஆள் சேர்ப்பு
    தமிழ் இனவாதத்தை ஊக்குவித்தல்
    முஸ்லீம்களின், சிங்களவர்களின் கட்டாய வெளியேற்றம்
    பண்பாட்டு கட்டுப்பாடுகள்

இவ்வாறன விமர்சனங்கள் முன்வைக்கப்பட்டாலும் புலிகள் தமிழர்களின் ஒரு தேசிய அமைப்பாகவே காணப்படுகின்றனர்
மேற்கோள்கள்

"SCENARIOS-The end of Sri Lanka's quarter-century war". Reuters. 16 May 2009.
"Sri Lanka Rebels Concede Defeat". Voice of America (Colombo). 17 May 2009.
"Tamil Militant Groups". Sri Lanka: A Country Study. 1988. பார்த்த நாள்: 2007-05-02.
O'Ballance, Edgar (1989). The Cyanide War: Tamil Insurrection in Sri Lanka 1973-88. London: Brassey's. பக். 61. ISBN 0-08-036695-3.
O'Ballance, p.62
M.R. Narayan Swamy, Tigers of Lanka: from Boys to Guerrillas, Konark Publishers, 2002[page # needed]
Harrison, Frances (2002-11-26). "'Black Tigers' appear in public". BBC News. பார்த்த நாள்: 2007-09-02.
The Peace Accord and the Tamils in Sri Lanka. Hennayake S.K. Asian Survey, Vol. 29, No. 4. (April 1989), pp. 401-415.
O'Ballance, 91
O'Ballance, p.94
O'Ballance, p.100
"Statistics on civilians affected by war from 1974 - 2004". NESOHR. பார்த்த நாள் 2007-01-30.
"History of the Organisation". University Teachers for Human Rights.
Sri Lanka; Back to the jungle, The Economist, June 23, 1990
"A LOOK AT THE PEACE NEGOTIATIONS". Inter Press Service. 2003. பார்த்த நாள்: 2007-05-02.
Jaffna falls to Sri Lankan army, BBC News, December 5, 1995
V. S. Sambandan (April, 2000). "The fall of Elephant Pass". Hindu Net.
Saroj Pathirana (November 23, 2005). "LTTE supported Rajapakse presidency?". BBC News.

    தமிழிச்சி மரணத்தில் மறைந்துள்ள உள் விவகாரம்.லங்கா செய்தி 20 அக்டோபர் 2015

மேலும் படிக்க

    Balasingham, Anton. (2004) 'War and Peace - Armed Struggle and Peace Efforts of Liberation Tigers', Fairmax Publishing Ltd, ISBN 1-903679-05-2
    Balasingham, Adele. (2003) The Will to Freedom - An Inside View of Tamil Resistance, Fairmax Publishing Ltd, 2nd ed. ISBN 1-903679-03-6
    Narayan Swamy, M. R. (2002) Tigers of Lanka: from Boys to Guerrillas, Konark Publishers; 3rd ed. ISBN 81-220-0631-0
    Pratap, Anita. (2001) Island of Blood: Frontline Reports From Sri Lanka, Afghanistan and Other South Asian Flashpoints. Penguin Books, ISBN 0-14-200366-2
    de Votta, Neil. (2004) Blowback: Linguistic Nationalism, Institutional Decay, and Ethnic Conflict in Sri Lanka. Stanford University Press, ISBN 0-8047-4924-8
    S. J. Tambiah. (1986). Sri Lanka: ethnic fratricide and the dismantling of democracy. Chicago: The University of Chicago Press.
    K.Arivazhagan. (2008). Tamil National conflicts with Indian Concept. Free Lance Essay explain the Tamil National Concept.
    Chellamuthu Kuppusamy (2013). Prabhakaran: The Story of his struggle for Eelam. Amazon Digital Services, Inc..
    Chellamuthu Kuppusamy (2009). Prabhakaran - The Story of his struggle for Eelam. New Horizon Media Pvt Ltd. ISBN 978-81-8493-168-6.
    செல்லமுத்து குப்புசாமி (2008). பிரபாகரன்: ஒரு வாழ்க்கை. New Horizon Media Pvt Ltd. ISBN 978-81-8493-039-9.
    மகா.தமிழ்ப் பிரபாகரன். 2013. புலித்தடம் தேடி - ரத்த ஈழத்தில் 25 நாட்கள் (2009 போருக்கு பிந்தைய இலங்கையின் கோரமுகம்) , விகடன் பிரசுரம் ISBN 978-81-8476-497-0[1]

வெளி இணைப்புகள்

பின்னம்
https://ta.wikipedia.org/s/150
கட்டற்ற கலைக்களஞ்சியமான விக்கிப்பீடியாவில் இருந்து.
மூன்றேமுக்கால்-இதில் முக்கால் என்பது பின்னம்

பின்னம் (fraction) என்பது முழுப்பொருள் ஒன்றின் பகுதி அல்லது பகுதிகளைக் குறிக்கும். எடுத்துக்காட்டாக, ஒரு பொருளை நான்கு சமப் பங்குகளாகப் பிரித்தால், அதில் 3 பங்குகள் (அதாவது நான்கில் மூன்று பங்கு) 3/4 எனக் குறிக்கப்படும்.

பின்ன அமைப்பில், கிடைக்கோட்டிற்குக் கீழுள்ள எண் பகுதி எனவும் மேலுள்ள எண் தொகுதி எனவும் அழைக்கப்படும். எடுத்துக்கொள்ளப்படும் சம பங்குகளின் எண்ணிக்கையைத் தொகுதியும், எத்தனை சம பங்குகள் சேர்ந்து முழுப்பொருளாகும் என்பதைப் பகுதியும் குறிக்கின்றன. ஒரு பின்னத்தின் பகுதி பூச்சியமாக இருக்க முடியாது.

எடுத்துக்காட்டு: ஒரு முழுப்பொருளானது நான்கு சம பங்குகளாகப் பிரிக்கப்பட்டால், அதிலுள்ள மூன்று சம பங்குகள் 3/4 எனக் குறிக்கப்படும். இப்பின்னத்தின் தொகுதி - 3, பகுதி - 4.

பின்னமானது பிள்வம் அல்லது பிள்ளம் என்றும் அழைக்கப்படும். தமிழில் இதற்கு கீழ்வாய் எண்கள் என்பது பெயர்.

பின்ன எண்களை தொகுதி-பகுதி வடிவில் மட்டுமல்லாது, தசம பின்னங்களாக, சதவீதங்களாக, எதிர்ம அடுக்கேற்ற எண்களாக எழுதலாம்.

எடுத்துக்காட்டு,

    1/100 என்ற பின்ன எண்ணின் மாற்று வடிவங்கள்: 0.01, 1%, 10−2

எந்தவொரு முழுஎண்ணையும், பகுதி 1 ஆகக் கொண்ட பின்னமாகக் கொள்ளலாம்: 7 = 7/1.

விகிதங்களையும், வகுத்தலையும் குறிப்பதற்கும் பின்னங்கள் பயன்படுகிறது.[1] 3/4 என்பது 3:4 என்ற விகிதத்தையும், 3 ÷ 4 என்ற வகுத்தலையும் குறிக்கும்.

a, b முழு எண்கள் எனில், a/b என்ற வடிவில் எழுதபடக்கூடிய எண்களின் கணம் விகிதமுறு எண்களின் கணம் எனப்படும். விகிதமுறு எண்கள் கணத்தின் குறியீடு Q. ஒரு எண்ணை பின்ன வடிவில் எழுத முடியுமா இல்லையா என்பதைக் கொண்டு அவ்வெண் விகிதமுறு எண்ணா இல்லையா என்பதை அறிந்து கொள்ளலாம்.

விகிதமுறு எண்களைத் தவிர வேறுசில கணிதக் கோவைகளுக்கும் பின்னங்கள் என்ற பெயர் பயன்படுத்தப்படுகிறது.

எடுத்துக்காட்டுகள்:

    இயற்கணித பின்னங்கள்: \frac{3x}{x^2+2x-3},
    விகிதமுறா எண்கள் கொண்ட கோவைகள்: √2/2 , π/4

பொருளடக்கம்

    1 பின்னங்களின் வடிவங்கள்
        1.1 எளிய பின்னங்கள்
        1.2 தகு பின்னங்களும் தகா பின்னங்களும்
        1.3 கலப்பு பின்னங்கள்
        1.4 விகிதங்கள்
        1.5 தலைகீழிகள்
        1.6 சிக்கல் பின்னங்கள்
        1.7 கூட்டு பின்னங்கள்
        1.8 தசம பின்னங்களும் விழுக்காடுகளும்
    2 பின்னங்களின் கணிதம்
        2.1 சமான பின்னங்கள்
        2.2 பின்னங்களை ஒப்பிடல்
        2.3 கூட்டல்
        2.4 கழித்தல்
        2.5 பெருக்கல்
            2.5.1 ஒரு பின்னத்தை மற்றொரு பின்னத்தால் பெருக்குதல்
            2.5.2 பின்னத்தை முழுஎண்ணால் பெருக்குதல்
            2.5.3 கலப்பு பின்னங்களைப் பெருக்குதல்
        2.6 வகுத்தல்
        2.7 பின்னத்தை தசம பின்னமாக மாற்றுதல்
        2.8 தசமபின்னத்தை சாதாரண பின்னமாக்கல்
    3 இயற்கணித பின்னங்கள்
    4 தமிழில் கீழ்வாய் எண்கள்
    5 மேற்கோள்கள்
    6 மேலும் விவரங்களுக்கு

பின்னங்களின் வடிவங்கள்
எளிய பின்னங்கள்

a/b அல்லது \tfrac{a}{b}, (a , b இரண்டும் முழு எண்கள்) என்ற வடிவில் எழுதப்படும் விகிதமுறு எண்களெல்லாம் எளிய பின்னங்கள் எனப்படுகின்றன.[2] ஏனைய பின்னங்களைப் போன்றே இவற்றிலும் பகுதியின் (b) மதிப்பு பூச்சியமாக இருக்க முடியாது

எடுத்துக்காட்டுகள்: \tfrac{1}{2}, -\tfrac{8}{5}, \tfrac{-8}{5}, \tfrac{8}{-5}, 3/17.

எளிய பின்னங்கள் நேர்மமாகவோ, எதிர்மமாகவோ, தகு அல்லது தகா பின்னங்களாகவோ அமையலாம். கூட்டு பின்னங்கள், கலப்பு எண்கள், தசமங்கள் ஆகியவற்றை எளிய பின்னமாக மாற்ற முடியுமென்றாலும் அவை எளிய பின்னங்கள் ஆகா.
தகு பின்னங்களும் தகா பின்னங்களும்

எளிய பின்னங்களை தகு அல்லது தகா பின்னங்களாக வகைப்படுத்தலாம். பகுதியும் தொகுதியும் நேர்ம எண்களாகக் கொண்ட ஒரு பின்னத்தின் தொகுதியானது, அதன் பகுதியை விடச் சிறியதாயின் அப்பின்னம் தகு பின்னம் எனப்படும். மாறாக, அதன் தொகுதியானது, பகுதியை விடப் பெரியதாயின் அப்பின்னம் தகா பின்னம் எனப்படும்.[3][4] பொதுவாக, ஒரு பின்னத்தின் தனி மதிப்பு 1 ஐ விடச் சிறியதாக இருந்தால் (-1 ஐ விடப் பெரியது, 1 ஐ விட சிறியது) அது ஒரு தகு பின்னமாகும்.[5][6] ஒரு பின்னத்தின் தனி மதிப்பு 1 க்குச் சமமாகவோ அல்லது பெரியதாக இருந்தால் அது ஒரு தகா பின்னமாகும்[7]

எடுத்துக்காட்டுகள்:

    தகு பின்னங்கள்: 2/3, -3/4, 4/9
    தகா பின்னங்கள்: 9/4, -4/3, 3/3.

கலப்பு பின்னங்கள்

கலப்பு பின்னம் அல்லது கலப்பு எண் என்பது, ஒரு பூச்சியமற்ற முழுஎண் மற்றும் தகுபின்னம் இரண்டின் கூடுதலாக அமையும். முழுஎண்ணுக்கும் தகுபின்னத்துக்கும் இடையே "+" குறியீடு எழுதப்படுவதில்லை.

எடுத்துக்காட்டு:

    2+\frac{3}{4}=2\tfrac{3}{4}.

இயற்கணிதத்தில் இரு கோவைகளின் பெருக்கலை எழுதும்போது அவற்றுக்கிடையே பெருக்கல் குறியானது இல்லாமலே எழுதுவது வழக்கில் உள்ளது. எடுத்துக்காட்டாக, இயற்கணிதத்தில் a \tfrac{b}{c} என்பது ஒரு கலப்பு பின்னம் அல்ல, அது a, b/c ஆகிய இரு கோவைகளின் பெருக்கலாகும்: a \tfrac{b}{c} = a \times \tfrac{b}{c}.

இக்குழப்பத்தைத் தவிர்ப்பதற்கு, பெருக்கல் குறி வெளிப்படையாகக் குறிக்கப்படுகிறது:

    a \tfrac{b}{c} = a \times \tfrac{b}{c},
    a \cdot \tfrac{b}{c},
    a (\tfrac{b}{c}).

கலப்பு பின்னத்தைத் தகா பின்னமாகவும் தகா பின்னத்தைக் கலப்பு பின்னமாகவும் மாற்றலாம்:

    கலப்பு பின்னம்: 2\tfrac{3}{4}

    2\tfrac{3}{4} = 2+\tfrac{3}{4}.
    இதிலுள்ள முழுஎண் 2 ஐ, தகுபின்னத்தின் பகுதியான நான்கைப் பகுதியாகக் கொண்ட சமான தகா பின்னமாக மாற்றிக் கொள்ளவேண்டும்:
    2=\tfrac{8}{4}.
    பின் அவ்விரு பின்னங்களையும் கூட்ட,
    2\tfrac{3}{4}=\tfrac{8}{4}+\tfrac{3}{4}=\tfrac{11}{4}.

இதேபோல ஒரு தகா பின்னத்தை கலப்பு பின்னமாக மாற்றலாம்:

    தகாபின்னம்: \tfrac{11}{4}

    தொகுதியைப் பகுதியால் வகுத்து ஈவு, மீதி இரண்டையும் கணக்கிட வேண்டும்.
    11 ÷ 4 : ஈவு =2 , மீதி = 3.

இந்த ஈவு தேவையன கலப்பு பின்னத்தின் முழுஎண் பகுதியாகக் கொள்ளப்படுகிறது. மீதியைத் தொகுதியாகவும், எடுத்துக்கொள்ளப்பட்ட தகாபின்னத்தின் பகுதியைப் பகுதியாகவும் கொண்ட தகுபின்னமானது பின்னப்பகுதியாகவும் கொண்டு கலப்பு பின்னம் காணப்படுகிறது.

    \tfrac{11}{4} =2\tfrac{3}{4}.

கலப்பு பின்னங்கள் எதிர்ம எண்களாகவும் இருக்கலாம். எடுத்துக்காட்டு:

    -2\tfrac{3}{4} = -(2+\tfrac{3}{4}) = -2-\tfrac{3}{4}

விகிதங்கள்

ஒரு விகிதம் என்பது, இரண்டு அல்லது இரண்டுக்கு மேற்பட்ட எண்களுக்கு இடையேயுள்ள தொடர்பைக் குறிக்கும். எடுத்துக்கொள்ளப்பட்ட பொருட்களை குழுக்களாகப் பிரித்து, ஒவ்வொரு குழுவிலும் இருக்கும் பொருட்களின் எண்ணிக்கையின் வாயிலாக, அவை எண்ணளவில் ஒப்பீடு செய்யப்படுகின்றன.

எடுத்துக்காட்டாக, ஓரிடத்தில் நிறுத்திவைக்கப்பட்டுள்ள 12 தானுந்துகளில் அவற்றின் நிற வகைப்பாடு பின்வருமாறு உள்ளது:

    2 வெள்ளை
    6 சிவப்பு
    4 மஞ்சள்

    வெள்ளை, சிவப்பு, மஞ்சள் தானுந்துகளின் விகிதம்: 2:6:4 = 1:3:2
    வெள்ளை, சிவப்பு தானுந்துகளின் விகிதம்: 2:6 = 1:3
    வெள்ளை, மஞ்சள் தானுந்துகளின் விகிதம்: 2:4 = 1:2
    சிவப்பு, மஞ்சள் தானுந்துகளின் விகிதம்: 6:4 = 3:2

குறிப்பிட்ட பாகத்திற்கும் முழுவதற்குமான விகிதங்களைப் பின்ன வடிவில் எழுதலாம்.

    மொத்த தானுந்துகளில் வெள்ளை தானுந்துகளின் விகிதம்: 2:12 = 1:6.
    இதன் பின்ன வடிவம் = 1/6.
    அதாவது மொத்த தானுந்துகளில் ஆறில் ஒரு பங்கு வெள்ளை தானுந்துகள் உள்ளன.

    மொத்த தானுந்துகளில் சிவப்பு தானுந்துகளின் விகிதம்: 6:12 = 1:2
    இதன் பின்ன வடிவம் 1/2.

அதாவது மொத்த தானுந்துகளில் இரண்டில் ஒரு பங்கு சிவப்பு தானுந்துகள் உள்ளன.

    மொத்த தானுந்துகளில் மஞ்சள் தானுந்துகளின் விகிதம்: 4:12 = 1:3.
    இதன் பின்ன வடிவம் = 1/3.
    அதாவது மொத்த தானுந்துகளில் மூன்றில் ஒரு பங்கு மஞ்சள் தானுந்துகள் உள்ளன.

எனவே அந்தத் தானுந்து நிறுத்தத்திலிருந்து, ஒருவர் சமவாய்ப்பு முறையில் ஒரு தானுந்தைத் தேர்ந்தெடுக்கும்போது அது வெள்ளையாக இருப்பதற்கான வாய்ப்பு (நிகழ்தகவு) 1/6; சிவப்பாக இருப்பதற்கான வாய்ப்பு 1/2; மஞ்சளாக இருப்பதற்கான வாய்ப்பு 1/3.
தலைகீழிகள்

ஒரு பின்னத்தின் தலைகீழி மற்றொரு பின்னமாகும். மூலப் பின்னத்தின் தொகுதி, பகுதிகளைப் பரிமாற்றி அதன் தலைகீழியைப் பெறலாம். \tfrac{8}{23} இன் தலைகீழி \tfrac{23}{8}. ஒரு பின்னத்தையும் அதன் தலைகீழியையும் பெருக்கக் கிடைக்கும் விடை 1 ஆகும். எனவே ஒரு பின்னத்தின் தலைகீழியானது அப்பின்னத்தின் பெருக்கல் நேர்மாறு ஆகும். எந்தவொரு முழு எண்ணையும் எண் 1 ஐ பகுதியாகக் கொண்ட பின்னமாக எழுதலாம். எடுத்துக்காட்டு: 5 ஐ \tfrac{5}{1} என எழுதலாம். எனவே பூச்சியம் தவிர்த்த அனைத்து முழுஎண்களுக்கும் தலைகீழி உண்டு. 5 இன் தலைகீழி \tfrac{1}{5}.
சிக்கல் பின்னங்கள்

    சிக்கலெண்களாலான பின்னங்களோடு இவற்றை குழப்பிக்கொள்ளக் கூடாது

ஒரு சிக்கல் பின்னத்தின் (complex fraction) தொகுதி, பகுதி இரண்டுமே ஒரு பின்னமாக அல்லது கலப்பு பின்னமாக இருக்கும். அதாவது, ஒரு சிக்கல் பின்னமானது, இரு பின்னங்களின் வகுத்தலாக அமையும்.[8][9]

எடுத்துக்காட்டுகள்: \frac{\tfrac{1}{2}}{\tfrac{1}{3}}, \frac{12\tfrac{3}{4}}{26} இரண்டும் சிக்கல் பின்னங்களாகும்.

ஒரு சிக்கல் பின்னத்தைச் சுருக்குவதற்கு, அதன் தொகுதிக்கும் பகுதிக்கும் இடைப்பட்ட அதிநீள பின்னக் கோட்டை வகுத்தல் குறியாக எடுத்துக்கொள்ள வேண்டும்.

    \frac{\tfrac{1}{2}}{\tfrac{1}{3}}=\tfrac{1}{2}\times\tfrac{3}{1}=\tfrac{3}{2}=1\tfrac{1}{2}

    \frac{12\tfrac{3}{4}}{26} = 12\tfrac{3}{4} \cdot \tfrac{1}{26} = \tfrac{12 \cdot 4 + 3}{4} \cdot \tfrac{1}{26} = \tfrac{51}{4} \cdot \tfrac{1}{26} = \tfrac{51}{104}

    \frac{\tfrac{3}{2}}5=\tfrac{3}{2}\times\tfrac{1}{5}=\tfrac{3}{10}

    \frac{8}{\tfrac{1}{3}}=8\times\tfrac{3}{1}=24.

ஒரு சிக்கல் பின்னத்தில் எந்த பின்னக்கோடு முதன்மையானது எனத் தெளிவாகத் தரப்பட்டிருக்காவிட்டால், அப்பின்னம் சரியான முறையில் அமைக்கப்படாத ஒன்றாகும். எடுத்துக்காட்டாக 5/10/20/40 என்பது சரியான முறையில் அமைக்கப்படாத கணிதக்கோவையாகும். மேலும் இதன் மதிப்பும் பலவிதங்களில் கணிக்கிடக்கூடியதாக அமையும்.
கூட்டு பின்னங்கள்

ஒரு கூட்டு பின்னம் (compound fraction) என்பது ஒரு பின்னத்தின் பின்னமாக இருக்கும்.[8][9] பெருக்கலின் மூலம், ஒரு கூட்டு பின்னத்தை எளிய பின்னமாகச் சுருக்கலாம்.

எடுத்துகாட்டு: \tfrac{5}{7} இன் \tfrac{3}{4} பங்கு என்பது கூட்டு பின்னம் \tfrac{3}{4} \times \tfrac{5}{7} ஆகும். இதனைச் சுருக்கி, \tfrac{3}{4} \times \tfrac{5}{7}= \tfrac{15}{28} என எழுதலாம்.

சிக்கல் பின்னமும் கூட்டு பின்னமும் ஒன்றுக்கொன்று நெருங்கிய தொடர்புடையன.
தசம பின்னங்களும் விழுக்காடுகளும்

ஒரு தசம பின்னத்தில் (decimal fraction) அதன் பகுதியானது பத்தின் முழுஎண் அடுக்குகளாக இருக்கும். எனினும் தசம பின்னத்தின் பகுதி வெளிப்படையாக எழுதப்படுவதில்லை. தசம பின்னங்கள் தசமக் குறியீட்டில் எழுதப்படுகின்றன. அக்குறியீட்டில் தசம புள்ளிக்கு வலப்புறமுள்ள இலக்கங்களின் எண்ணிக்கையே வெளிப்படையாக அமையாத பகுதியின் பத்தின் முழுஎண் அடுக்கைக் குறிக்கும்.

எடுத்துக்காட்டாக, 0.75 இல் தசமப் புள்ளிக்கு வலப்புறம் இரண்டு இலக்கங்கள் உள்ளதால் அதன் பகுதி 102 இன் அடுக்கு இரண்டு.

    0.75 = \tfrac{75}{100} = \tfrac{75}{10^2} 

1 விடப் பெரிய தசம பின்னங்களை தகா பின்னங்களாக அல்லது கலப்பு பின்னங்களாக எழுதலாம்.

    3.75 = \tfrac{375}{100}= 3\tfrac{75}{100}

அறிவியல் குறியீட்டைப் பயன்படுத்தி தசமபின்னங்களை எதிர்ம அடுக்குகளைக் கொண்டு எழுதலாம்.

0.0000006023 = 6.023×10−7. 10−7 ஆனது பகுதி 107 ஐத் தருகிறது. 107 ஆல் வகுக்கும்போது தசமபுள்ளியானது இடப்புறமாக ஏழு இடங்கள் நகர்கிறது.

தசமபுள்ளிக்கு வலப்புறம் முடிவிலா எண்ணிக்கையிலான இலக்கங்களைக் கொண்ட தசமபின்னமானது ஒரு தொடரைக் குறிக்கும்.

எடுத்துக்காட்டு:

    1/3 = 0.333... = 3/10 + 3/100 + 3/1000 + ... .

பகுதிகளை வெளிப்படையாகக் கொண்டிராத மற்றொரு வகைப் பின்னங்கள் விழுக்காடுகள் ஆகும். இவற்றின் பகுதிகள் எப்போதும் 100 ஆகவே இருக்கும்.

    51% = 51/100
    311% = 311/100
    −27% = −27/100.

பின்னங்களின் கணிதம்

முழுஎண்களைப் போல பின்னங்களும் பரிமாற்றுத்தன்மை, சேர்ப்புப் பண்பு, பங்கீட்டு விதிகள், பூச்சியத்தால் வகுத்தல் விதி ஆகியவற்றை நிறைவு செய்கின்றன.
சமான பின்னங்கள்

n ஒரு பூச்சியமற்ற எண் எனில், \tfrac{n}{n} = 1 ஆகும். எனவே \tfrac{n}{n} ஆல் பெருக்குவது என்பது 1 ஆல் பெருக்குவதற்குச் சமம். 1 ஆல் பெருக்கப்படுவதால் எந்தவொரு எண்ணும் அதன் மதிப்பில் மாறுவதில்லை. எனவே \tfrac{n}{n} ஆல் பெருக்குவதாலும் எந்த எண் அல்லது பின்னத்தின் மதிப்பு மாறாது. அதாவது, ஒரு பின்னத்தின் தொகுதியையும் பகுதியையும் ஒரே எண்ணால் பெருக்குவதால் அப்பின்னத்தின் மதிப்பு மாறாது. அவ்வாறு ஒரு பின்னத்தின் தொகுதி, பகுதியை ஒரே எண்ணால் பெருக்கக் கிடைக்கும் பின்னமானது மூல பின்னத்தின் சமான பின்னம் (equivalent fraction) என அழைக்கப்படும்.

ஒரு பின்னத்தின் தொகுதி மற்றும் பகுதிகளை பூச்சியமற்ற ஒரே எண்ணால் பெருக்கி அதன் சமான பின்னத்தைக் காணலாம்.

எடுத்துக்காட்டு:

\tfrac{1}{2} பின்னத்தின் தொகுதி, பகுதிகளை 2 ஆல் பெருக்கக் கிடைக்கும் பின்னம் \tfrac{2}{4}.

ஒரு பொருளை இரண்டாகப் பிரித்து அதில் ஒரு பங்கு எடுப்பதும், அதே பொருளை நான்காகப் பிரித்து அதில் இரண்டு பங்குகளை எடுப்பதும் ஒரே அளவாக இருக்கும். எனவே இவ்விரு பின்னங்களும் ஒரே மதிப்பைக் குறிக்கும் (முழுப்பொருளில் பாதி).

    \tfrac{1}{2} இன் ஒரு சமான பின்னம் \tfrac{2}{4}

ஒரு பின்னத்தின் தொகுதி, பகுதியை பூச்சியமற்ற ஒரே எண்ணால் வகுத்தும் அப்பின்னத்தின் சமான பின்னத்தைப் பெறலாம். இது பின்னச் சுருக்கம் எனப்படும். தொகுதி, பகுதி இரண்டும் சார்பகா முழுஎண்களாகக் கொண்ட எளிய பின்னமானது, சுருக்கவியலாப் பின்னம் எனப்படும். எடுத்துக்காட்டாக, \tfrac{3}{9} சுருக்கவியலாப் பின்னம் அல்ல. 3, 9 இரண்டின் பொது வகுஎண் 3. மாறாக, \tfrac{3}{8} சுருக்கவியலாப் பின்னம் ஆகும். 3, இரண்டுக்கும் 1 மட்டுமே பொது வகுஎண். இவ்விவரங்களின் மூலம் பின்வரும் சமான பின்னங்களைப் பெறலாம்:

    \tfrac{5}{10} = \tfrac{1}{2} = \tfrac{10}{20} = \tfrac{50}{100}.

ஒரு பின்னத்தின் தொகுதி, பகுதிகளின் மீப்பெரு பொது வகுத்தியால் அவற்றை வகுத்து, அப்பின்னத்தைச் சுருக்கவியலாப் பின்னமாக்கலாம்.

எடுத்துக்காட்டு: \tfrac{63}{462} -இப்பின்னத்தின் தொகுதி 63; பகுதி 462. இவற்றின் மீபொவ 21. 21 ஆல் அவற்றை வகுக்க:

    \tfrac{63}{462} = \tfrac{63 \div 21}{462 \div 21}= \tfrac{3}{22}

பின்னங்களை ஒப்பிடல்

    ஒரே பகுதிகளைக் கொண்ட பின்னங்களை அவற்றின் தொகுதிகளை ஒப்பிடுவதன் மூலம் ஒப்பிடலாம். பகுதிகள் ஒன்றாக இருக்கும்போது பெரிய தொகுதியுடைய பின்னமே சிறிய தொகுதி கொண்ட பின்னத்தை விடப் பெரியதாகும்.

    \tfrac{3}{4}>\tfrac{2}{4}

    இரு பின்னங்கள் ஒரே தொகுதி கொண்டிருந்தால், சிறிய பகுதி கொண்ட பின்னமே பெரிய பகுதி கொண்ட பின்னத்தைவிடப் பெரியதாகும்.

    \tfrac{4}{3}>\tfrac{4}{5}

இரு பின்னங்களை ஒப்பிடுவதற்கு, அவற்றின் பகுதிகளைச் சமமானவைகளாக மாற்றுவது ஒரு வழிமுறையாகும்.

    \tfrac{a}{b}, \tfrac{c}{d} இரண்டையும் ஒப்பிடுவதற்கு அவை பின்வருமாறு சமான மாற்றப்படுகின்றன:
    \tfrac{a}{b} = \tfrac{ad}{bd}
    \tfrac{c}{d} = \tfrac{bc}{bd}

இரண்டின் பகுதிகளும் ஒன்றாக உள்ளன. எனவே தொகுதிகளான ad , bc இரண்டையும் ஒப்பிடுவதன் மூலம் இவ்விரு பின்னங்களில் எது பெரியது, எது சிறியது எனத் தீர்மானிக்கலாம்.

எடுத்துக்காட்டு:

    \tfrac{2}{3}, \tfrac{1}{2}

சம பகுதிகளைக் கொண்டச் சமான பின்னங்களைக் காண:

    \tfrac{2}{3} = \tfrac{4}{6}; \tfrac{1}{2}= \tfrac{3}{6}
    \tfrac{4}{6}>\tfrac{3}{6}
    \tfrac{2}{3}>\tfrac{1}{2}

இரண்டு பின்னங்களையும் ஒன்றின் தொகுதி, பகுதிகளை மற்றதன் பகுதியால் பெருக்கி, இரு பின்னங்களின் பகுதிகளை ஒரே எண்ணாகக் கொண்ட சமான பின்னங்களாக மாற்றலாம்:

    \tfrac{5}{18}; \tfrac{4}{17}

    ஒரு பின்னத்தின் தொகுதி, பகுதிகளை இன்னொன்றின் பகுதியால் பெருக்க:
    \tfrac{5 \times 17}{18 \times 17} ? \tfrac{4 \times 18}{17 \times 18}
    5×17 (= 85) > 4×18 (= 72),
    \tfrac{5}{18}>\tfrac{4}{17}.

எதிர்ம பின்னங்கள் உட்பட ஒவ்வொரு எதிர்ம எண்ணும் பூச்சியத்தை விடச் சிறியவை; நேர்ம பின்னங்கள் உட்பட ஒவ்வொரு நேர்ம எண்ணும் பூச்சியத்தை விடப் பெரியவை. எனவே ஒவ்வொரு எதிர்ம பின்னமும் ஒரு எந்தவொரு நேர்ம பின்னத்தை விடவும் சிறியதாகும்.
கூட்டல்

இரு பின்னங்களைக் கூட்டுவதற்கு முக்கிய தேவையாக அவற்றின் பகுதிகள் சமமானவையாக இருக்க வேண்டும்.

    \tfrac24+\tfrac34=\tfrac54=1\tfrac14.

கூட்ட வேண்டிய பின்னங்களின் பகுதிகள் ஒரே எண்ணாக இல்லையெனில், முதலில் அவற்றை ஒரே பகுதிகளைக் கொண்ட சமான பின்னங்களாக மாற்றிக் கொண்டு, பின் கூட்ட வேண்டும்.
படத்திலுள்ள உணவுப் பண்டத்தின் இரண்டில் ஒரு பங்கையும் (\tfrac12) நாலில் ஒரு பங்கையும் (\tfrac14) கூட்ட வேண்டுமானால் அவை இரண்டும் ஒப்பிடக்கூடிய ஒரே மாதிரியான (எட்டின் அல்லது நான்கின்) பங்குகளாக மாற்றிக்கொள்ளப் படவேண்டும்.

எடுத்துக்காட்டுகள்:

    \tfrac14\ + \tfrac13=\tfrac{1*3}{4*3}\ + \tfrac{1*4}{3*4}=\tfrac3{12}\ + \tfrac4{12}=\tfrac7{12}.
    \tfrac35=\tfrac35\times\tfrac33=\tfrac9{15}

    \tfrac23\times\tfrac55=\tfrac{10}{15}.
    \tfrac35+\tfrac23=\tfrac9{15}+\tfrac{10}{15}=\tfrac{19}{15}=1\tfrac4{15}

பின்னங்களின் கூட்டலின் இயற்கணித விளக்கம்:

    \tfrac{a}{b} + \tfrac {c}{d} = \tfrac{ad+cb}{bd}

மூன்று பின்னங்களின் கூட்டல்:

    \tfrac{a}{b} + \tfrac {c}{d} + \tfrac{e}{f} = \tfrac{a(df)+c(bf)+e(bd)}{bdf}

கூட்ட வேண்டிய பின்னங்களை ஒரே பகுதி கொண்டவையாக மாற்றுவதற்கு மேலுள்ள எடுத்துக்காட்டுகளில் தரப்பட்டுள்ளது போல ஒன்றின் பகுதியால் மற்றொன்றின் தொகுதி, பகுதிகளைப் பெருக்குவதற்குப் பதிலாக, இரு பின்னங்களின் பகுதிகளை அவற்றின் மீச்சிறு பொது மடங்காக மாற்றுவதற்குத் தேவையான எண்களைக் கொண்டு முறையே அந்த இரு பின்னங்களின் தொகுதி, பகுதிகளைப் பெருக்கிக் கொள்ளலாம்.

எடுத்துக்காட்டுகள்:

    \tfrac{3}{4}, \tfrac{5}{12} இவ்விரு பின்னங்களின் பகுதிகள் முறையே 4, 12. இவற்றின் மீசிம=12. எனவே முதல் பின்னத்தின் தொகுதி, பகுதிகளை மட்டும் எண் 3 ஆல் பெருக்கிக் கொண்டால் போதும்.

    \tfrac34+\tfrac{5}{12}=\tfrac{9}{12}+\tfrac{5}{12}=\tfrac{14}{12}=\tfrac76=1\tfrac16

    \tfrac{2}{9}, \tfrac{3}{15} இவ்விரு பின்னங்களின் பகுதிகள் முறையே 9, 15. இவற்றின் மீசிம=45. எனவே முதல் பின்னத்தின் தொகுதி, பகுதிகளை மட்டும் எண் 5 ஆலும், இரண்டாவது பின்னத்தின் தொகுதி, பகுதிகளை 3 ஆலும் பெருக்க வேண்டும்.

    \tfrac{2}{9}+\tfrac{3}{15}=\tfrac{10}{45}+\tfrac{9}{45}=\tfrac{19}{45}

கழித்தல்

கூட்டலைப் போன்றதே பின்னங்களின் கழித்தலும். இரு பின்னங்களைக் கழிப்பதற்கு அவற்றின் பகுதிகள் ஒன்றாக இருக்க வேண்டும். கழிக்க வேண்டிய இரு பின்னங்களின் பகுதிகள் ஒரே எண்ணாக இல்லையெனில், அவற்றை ஒரே பகுதி கொண்ட பின்னங்களாக மாற்றிக் கொண்ட பின் கழிக்கலாம்.

எடுத்துக்காட்டு:

    \tfrac23-\tfrac12=\tfrac46-\tfrac36=\tfrac16

பெருக்கல்
ஒரு பின்னத்தை மற்றொரு பின்னத்தால் பெருக்குதல்

இரு பின்னங்களைப் பெருக்குவதற்கு அவற்றின் தொகுதியைத் தொகுதியாலும், பகுதியைப் பகுதியாலும் பெருக்க வேண்டும்:

    \tfrac{2}{3} \times \tfrac{3}{4} = \tfrac{6}{12}

விளக்கம்: முழுமையான ஒரு பொருளின் காற்பங்கை (நான்கில் ஒரு பங்கு-1/4) எடுத்துக்கொண்டு அதனை மூன்று சம பங்குகளாகப் பிரிக்க, அந்த மூன்று சிறு சம பங்குகளில் ஒரு துண்டைப் போன்ற 12 பங்குகள் சேர்ந்து முழுப்பொருளுக்குச் சமமாக அமையும். அதாவது காற்பங்கின் மூன்றில் ஒரு பங்கு என்பது பனிரெண்டில் ஒரு பங்காகும் (1/12) (1/4 இன் 1/3 பங்கு = 1/12). காற்பங்கில் மூன்றிலொரு பங்கு என்பது பனிரெண்டிலொரு பங்கு (1/12) என்பதால், காற்பங்கில் மூன்றிலிரு பங்கு என்பது பனிரெண்டிலிரு பங்கு (2/12). 3/4 என்பது காற்பங்கின் மூன்று மடங்கு என்பதால் 3/4 இன் மூன்றிலிரு பங்கின் மதிப்பு 2/12 இன் மூன்று மடங்காக (6/12) இருக்கும். அதாவது 2/3 x 3/4 = 6/12.
பின்னத்தை முழுஎண்ணால் பெருக்குதல்

எந்தவொரு முழுஎண்ணையும் பகுதி 1 கொண்ட பின்னமாகக் கருதலாம் என்பதால் இரு பின்னங்களைப் பெருக்குவதைப் போன்றதே முழுஎண்ணால் பின்னத்தைப் பெருக்குவதும்.

எடுத்துக்காட்டு:

    6 \times \tfrac{3}{4} = \tfrac{6}{1} \times \tfrac{3}{4} = \tfrac{18}{4}

கலப்பு பின்னங்களைப் பெருக்குதல்

கலப்பு பின்னம் (பின்னங்களை) தகா பின்னங்களாக மாற்றிக்கொண்டு இரு பின்னங்களைப் பெருக்குவதைப் போல இவற்றையும் பெருக்க வேண்டும்.

எடுத்துக்காட்டு:

    3 \times 2\tfrac{3}{4} = 3 \times \left (\tfrac{8}{4} + \tfrac{3}{4} \right ) = 3 \times \tfrac{11}{4} = \tfrac{33}{4} = 8\tfrac{1}{4}

வகுத்தல்

ஒரு பின்னத்தை ஒரு முழு எண்ணால் வகுப்பதற்கு, பின்னத்தின் தொகுதியை அந்த முழுஎண்ணால் வகுக்கலாம் அல்லது பகுதியை அந்த முழுஎண்ணால் பெருக்கலாம்.

எடுத்துக்காட்டு: \tfrac{10}{3} \div 5 = \tfrac{10/5}{3} =\tfrac{10}{3 \cdot 5} = \tfrac{10}{15} = \tfrac{2}{3}.

ஒரு முழுஎண்ணை (அல்லது பின்னம்) ஒரு பின்னத்தால் வகுப்பதற்கு அந்த எண்ணை பின்னத்தின் தலைகீழியால் பெருக்கலாம்.

எடுத்துக்காட்டு:

    \tfrac{1}{2} \div \tfrac{3}{4} = \tfrac{1}{2} \times \tfrac{4}{3} = \tfrac{1 \cdot 4}{2 \cdot 3} = \tfrac{2}{3}

பின்னத்தை தசம பின்னமாக மாற்றுதல்

ஒரு பின்னத்தை தசமபின்னமாக மாற்றுவதற்கு, அப்பின்னத்தின் தொகுதியை பகுதியால் வகுக்க வேண்டும். சரியாக வகுபடாவிட்டால் தேவையான இலக்கங்களுக்குத் தோராயப்படுத்திக் கொள்ளலாம்.

எடுத்துக்காட்டுகள்:

    1/4 =0.25

  0.25
  4)1.00
     8        
      20       
       20                                                    
        0      

    1/3 = 0.333...

  0.333...
  3)1.00
     9        
      10       
       10                                                    
        1      

தசமபின்னத்தை சாதாரண பின்னமாக்கல்

ஒரு தசமபின்னத்தை சாதாரண பின்னமாக்க, தசமபுள்ளிக்கு வலப்புறம் எத்தனை இலக்கங்கள் உள்ளனவோ அத்தனை பத்தின் நேர்ம அடுக்கால் அத்தசமபின்னத்தைப் பெருக்கி வகுக்க வேண்டும்.

எடுத்துக்காட்டு:

    12.3456 = 12.3456 \times \frac{10000}{10000} = = \frac{123456}{10000}

இயற்கணித பின்னங்கள்

இரு இயற்கணிதக் கோவைகளின் வகுத்தலாக அமைவது ஒரு இயற்கணித பின்னமாகும்.

எடுத்துக்காட்டுகள்:

    \frac{3x}{x^2+2x-3}
    \frac{\sqrt{x+2}}{x^2-3}.

இயற்கணித பின்னங்களும் சாதரண எண்கணித பின்னங்களின் விதிமுறைகளுக்குட்பட்டவையாகும்.

தொகுதியும் பகுதியும் பல்லுறுப்புக்கோவைகளாகக் கொண்ட இயற்கணிதப் பின்னமானது விகிதமுறு கோவை அல்லது விகிதமுறு பின்னம் எனப்படும்.

எகா: \frac{7x+5}{x^3+2x^2-3}

தொகுதி அல்லது பகுதியிலுள்ள இயற்கணிதக் கோவையானது பின்ன அடுக்குகொண்ட மாறியில் அமைந்திருந்தால் அந்த இயற்கணித பின்னமானது விகிதமுறா பின்னம் எனப்படும்..

எகா: \frac{\sqrt{x+2}}{x^2-3}

சாதாரண பின்னங்களைப் போன்றே இயற்கணித பின்னத்தின் தொகுதி, பகுதி கோவைகளுக்கு பொதுக் காரணிகள் இல்லாத இயற்கணிதப் பின்னங்கள் எளிய வடிவில் அமைந்துள்ளதாகக் கருதப்படும்.

தொகுதி அல்லது பகுதியில் அல்லது இரண்டிலும் பின்னக் கோவைகளைக் கொண்டவை சிக்கல் பின்னம் எனப்படும்.

எகா: \frac{1 + \tfrac{1}{x}}{1 - \tfrac{1}{x}}


ஒரு இயற்கணித பின்னத்தை விகிதமுறு கோவைகளின் கூட்டலாக எழுதும் போது அந்த விகிதமுறு கோவைகள் பகுதி பின்னங்கள் என அழைக்கப்படுகின்றன. தரப்பட்டு இயற்கணித பின்னத்தின் பகுதியாகவுள்ள கோவையின் படியை விடக் குறைந்த படியுள்ள கோவையைப் பகுதியாகக் கொண்ட விகிதமுறு கோவைகளின் கூடுதலாக மூல பின்னம் எழுதப்படுகிறது.

எடுத்துக்காட்டு:

    \textstyle{2x \over x^2-1} = \textstyle{1 \over x+1} + \textstyle{1 \over x-1}

தமிழில் கீழ்வாய் எண்கள்

    15/16 = 0.9375 = முக்காலே மூன்று வீசம்
    3/4 = 0.75 = முக்கால்
    1/2 = 0.5 = அரை
    1/4 = 0.25 = கால்
    1/5 = 0.2 = நால்மா/நான்மா
    3/16 = 0.1875 = மூன்று வீசம்
    3/20 = 0.15 = மூன்றுமா
    1/8 = 0.125 = அரைக்கால்
    1/10 = 0.1 = இருமா
    1/16 = 0.0625 = வீசம்
    1/20 = 0.05 = மா
    3/64 = 0.046875 = முக்கால் வீசம்
    3/80 = 0.0375 = முக்காணி
    1/32 = 0.03125 = அரை வீசம்
    1/40 = 0.025 = அரை மா
    1/64 = 0.015625 = கால் வீசம்
    1/80 = 0.0125 = காணி
    3/320 = 0.009375 = அரைக்காணி முந்திரி
    1/160 = 0.00625 = அரைக் காணி
    1/320 = 0.003125 = முந்திரி
    3/1280 = 0.00234375 = கீழ் முக்கால்
    1/640 = 0.0015625 = கீழ் அரை
    1/1280 = 0.00078125 = கீழ்க் கால்
    1/1600 = 0.000625 = கீழ் நால்மா
    3/5020 = 0.000597609 = கீழ் மூன்று வீசம்
    1/2560 =0.000390625 = கீழ் அரைக்கால்
    1/3200 = 0.0003125 = கீழ் இருமா
    1/5120 = 0.000195312= கீழ் மாகாணி
    1/6400 = 0.00015625 = கீழ் மா
    3/25600 = 0.000117187 = கீழ் முக்காணி
    1/12800 = 0.000078125 = கீழ் அரைமா
    1/25600 = 0.000039062 = கீழ்க்காணி
    1/51200 = 0.000019531 = கீழ் அரைக்காணி
    1/102400 = 0.000009765 = கீழ் முந்திரி}
    1/2,150,400= இம்மி
    1/23,654,400= மும்மி
    1/165,580,800= அணு
    1/1,490,227,200= குணம்
    1/7,451,136,000= பந்தம்
    1/44,706,816,000= பாகம்
    1/312,947,712,000= விந்தம்
    1/5,320,111,104,000= நாகவிந்தம்
    1/74,481,555,456,000= சிந்தை
    1/1,489,631,109,120,000= கதிர்முனை
    1/59,585,244,364,800,000= குரல்வளைப்பிடி
    1/3,575,114,661,888,000,000= வெள்ளம்
    1/357,511,466,188,800,000,000= நுண்மணி
    1/2,323,824,530,227,200,000,000= தேர்த்துகள்

மேற்கோள்கள்

H. Wu, The Mis-Education of Mathematics Teachers, Notices of the American Mathematical Society, Volume 58, Issue 03 (March 2011), page 374
Weisstein, Eric W., "Common Fraction", MathWorld.
"World Wide Words: Vulgar fractions". World Wide Words. பார்த்த நாள் 2014-10-30.
Weisstein, Eric W., "Improper Fraction", MathWorld.
Laurel (31 March 2004). "Math Forum – Ask Dr. Math:Can Negative Fractions Also Be Proper or Improper?". பார்த்த நாள் 2014-10-30.
"New England Compact Math Resources".
Greer, A. (1986). New comprehensive mathematics for 'O' level (2nd ed., reprinted. ed.). Cheltenham: Thornes. p. 5. ISBN 9780859501590. பார்த்த நாள்: 2014-07-29.
Trotter, James (1853). A complete system of arithmetic. p. 65.
Barlow, Peter (1814). A new mathematical and philosophical dictionary.

0 (எண்)
https://ta.wikipedia.org/s/265
கட்டற்ற கலைக்களஞ்சியமான விக்கிப்பீடியாவில் இருந்து.
← −1 	0 	1 →
−1 0 1 2 3 4 5 6 7 8 9 →
எண்களின் பட்டியல் — முழு எண்கள்
← 0 10 20 30 40 50 60 70 80 90 →
முதலெண் 	0, சுழியம், பூச்சியம், சூனியம்
வரிசை 	0ஆவது, பூச்சியமாவது
காரணிகள் 	தன்னைத்தவிறி எல்லா எண்களும்
இரும எண் 	02
முன்ம எண் 	03
நான்ம எண் 	04
ஐம்ம எண் 	05
அறும எண் 	06
எண்ணெண் 	08
பன்னிருமம் 	012
பதினறுமம் 	016
இருபதின்மம் 	020
36ம்ம எண் 	036
அரபு 	٠,0
வங்காளம் 	০
தேவநாகரி 	०
சீனம் 	零, 〇
சப்பானியம் 	零, 〇
கெமர் 	០
தாய் 	๐

கணிதத்தில் சூனியம் அல்லது பூஜியம் அல்லது சுன்னம் அல்லது சுழி (zero) ஒரு எண் மற்றும் அதனைக் குறிக்கும் எண் இலக்கமாகும். தமிழ் எண்களில் ௦ என்று இவ்வெண் குறிப்பிடப்படும். மனிதப் பண்பாடு, நாகரிகம் இவைகளின் வளர்ச்சியில் சுழியம் ஒரு முக்கியமான கண்டுபிடிப்பாகக் கருதப்படுகிறது. . அதனுடைய இன்னொரு பாகமான இடமதிப்புத் திட்டத்தின் (Positional notation) பரந்த பயன்பாட்டிற்கும் சுழி என்ற கருத்தே முழுமுதற் காரணம். எல்லா எண்களையும் பத்தே குறியீடுகளைக் கொண்டு குறிப்பிட முடியும் என்ற கருத்துதான் தசம இடமதிப்புத்திட்டம். கணிதமும், கணக்கீட்டு முறைகளும் இவ்விரண்டு கருத்துகளினால்தான் முன்னேற்றப் பாதையில் தொடங்கின. இன்று கணினி முறைகளில் அடித்தளமாக இருக்கும் இரும எண்முறை திட்டம் ஏற்படக் காரணமாக இருந்ததும் இந்த இடமதிப்புத் திட்டம்தான்.

பொருளடக்கம்

    1 வரலாறு
    2 இந்திய நாகரிகம்
    3 காலம்
    4 சொல்
    5 மேலும் பார்க்க
    6 அடிக்குறிப்புகளும் மேற்கோள்களும்
    7 வெளியிணைப்புகள்

வரலாறு

கிமு மூன்றாம் நூற்றாண்டிலேயே பாபிலோனில் சூனியத்திற்காக ஒரு தனிக்குறியீட்டைப் பயன்படுத்தி வந்திருக்கிறார்கள். ஆனால் அதன் மதிப்பைப் பொருத்து அதைப் பயன்படுத்தவில்லை; எண்களை எழுதுவதில் ஒரு இடத்தை நிரப்புவதற்காக மட்டும் அதைப் பயன்படுத்தியிருக்கிறார்கள். மற்றும், மூன்றே குறியீடுகள் தான் அவர்களால் பயன்படுத்தப்பட்டது; இவை 1, 10, 100 ஆகிய மூன்று எண்களைக் குறித்தன. அதனால் 999 என்று குறிப்பிடவேண்டியிருந்தால் அவர்கள் 27 குறியீடுகளைகொண்டுதான் அதைக் குறிப்பிட முடிந்தது.

கி.பி. முதல் நூற்றாண்டில் (தென் அமெரிக்க) மாயா நாகரிகம் ஒரு 'சூனிய'த்தைப் பயன்படுத்தியிருக்கிறது; ஆனால் அதை ஒரு இடமதிப்புத் திட்டத்தின் அங்கமாக அவர்கள் கொள்ளவில்லை.

கிரேக்கர்கள் எண்களுக்குப்பதிலாக எழுத்துக்களைப் பயன்படுத்தித் தங்களையே கட்டிப்போட்டுக் கொண்டுவிட்டார்கள். அதனால் கணிப்பு என்ற செயல்பாடு மிகவும் தனிப்பட்டதாகவும், தொழில்நுட்பம் தேவைப்பட்டதாகவும் இருந்தது. எடுத்துக்காட்டாக, அவர்களுடைய உலகத்தில் 27, 207, 270, 2007 முதலிய எண்கள் எல்லாம் 2, 7 என்ற இரண்டே குறிகளைக்கொண்டு, இடையில் ஒரு இடைவெளி கொடுத்து எழுதப்பட்டன. அதனால் இந்த எண்களுக்குள் ஒரு வித்தியாசமில்லாமல் இருந்தது.

ரோமானிய உலகத்திலும் சூனியத்திற்கு ஒரு தனி குறியீடு இல்லாமல் இருந்தது. எடுத்துக்காட்டாக, 101,000 என்று குறிப்பிடவேண்டுமானால், 101முறை M என்ற எழுத்தை எழுதவேண்டும்.

எகிப்தின் முறைகளிலோ சூனியமும் கிடையாது; எல்லா எண்களையும் பத்து இலக்கங்களால் எழுதலாம் என்ற கருத்தை அவர்கள் கொண்டிருக்கவில்லை.

சுழியம் என்பதை வெறும் குறியீடாகக் கருதாமல், எண்ணாக முதலில் பாவித்தவர்கள் இந்தியர்கள். சுழியம் தமிழில் இருந்தே தோற்றம் பெற்றது எனக் கருதுவோரும் உளர். எ.கா. 2011 சனவரி, 18ம் திகதி ஆசியவியல் நிறுவனத்தின் வெள்ளி விழாக் கருத்தரங்கில், பேராசிரியர் முனைவர் கு. அரசேந்திரன் இதனைத் தனது ஆராய்ச்சியின் முடிவாக முன்வைத்தார்.[1]
இந்திய நாகரிகம்

முதல் மூன்று நூற்றாண்டுகளிலேயே இந்திய நாகரிகம் ஒரு பதின்ம (தசம) இடத்திட்டத்தைப் பயன்படுத்தி வந்தது. இத்திட்டத்தில் இலக்கங்கள் வெவ்வேறு இடத்தில் தோன்றும்போது வெவ்வேறு மதிப்புகளைக் குறித்தன. இவ்விலக்கங்களில் ஒன்று சூனியம் என்று கூறப்பட்ட இலக்கம். இச்சொல்லும் அதன் பொருளான 'வெற்று' என்ற கருத்தும் தத்துவ நூல்களிலிருந்து வந்திருக்க வேண்டும். இந்தியப் பண்பாட்டில் சூனியம் என்ற கருத்து உருவாவதற்கும் , எல்லா கணிப்பிலும் அதற்கு சுழி அல்லது வெற்று என்ற மதிப்பு உருவாவதற்கும் நான்கு காரணங்கள் இருந்தன.

    வேத காலத்திலிருந்தே பத்தின் அடிப்படையான அடுக்குகளுக்கு குறியீட்டுச்சொற்கள் இருந்து வந்தன என்பது யசுர் வேதத்தில் நன்கு காணப்படுகிறது. 1, 10, 100, 1000, … முதலிய 17 அடுக்குகளுக்கு வேதகாலத்திலிருந்து பயன் படுத்தப்பட்டு வந்த பெயர்கள் பின்வருமாறு:

    ஏக, தச, சத, ஸஹஸ்ர, அயுத, லக்ஷ, ப்ரயுத, கோடி, அர்புத, அப்ஜ, கர்வ, நிகர்வ, மகாபத்ம, சங்க, ஜலதி, அந்த்ய, மகாசங்க, பரார்த.

    ஆக, பதின்மக்குறியீட்டு முறை இந்தியாவில் கிமு முதல் ஆயிரமாண்டு காலத்திய பண்பாட்டிலேயே இருந்திருக்கவேண்டும். யசுர் வேதத்திய சடங்குகளின் விபரங்களிலும், யாக வர்ணனைகளிலும், பிற்காலத்திய இராமாயணம்,[2] மகாபாரத இலக்கியங்களிலும், அவற்றில் வரும் புள்ளியியல் செய்திகளிலும், அளவுகளிலும், பெரிய எண்களைக்குறிக்கும் இச்சொற்கள் சரளமாகப் பயன்படுத்தப்பட்டிருக்கின்றன[மேற்கோள் தேவை].

    சோதிடம், வானியல், கப்பல் பிரயாணம், வணிகம் இவை நான்கும் கி.பி. முதல் சில நூற்றாண்டுகளில் வளர வளர கடினமான கணக்கீடுகள் செய்யக்கூடிய ஓர் உயர்ந்த எண்கணிப்பு முறை தேவைப்பட்டுக்கொண்டே இருந்தது.

    1 இலிருந்து 9 வரையில் குறியீடுகள் இருந்ததோடுமட்டுமல்லாமல் எல்லா மதச்சடங்குகளிலும், மற்றும் சமூகச்செயல்பாடுகளிலும் ப்தின்ம (தசம) முறை கையாளப்பட்டு வந்தது.

இந்நான்கு சூழ்நிலைகளில், முதலாவதும் நான்காவதும் இந்துப் பண்பாட்டினுடைய தனிப்பட்ட சிறப்புகளாக இருந்தன. பதின்ம இடமதிப்புத் திட்டமும், வெற்று மதிப்புள்ள சூனியம் ஒரு எண்ணாகவும் பண்பாட்டில் ஊறி வலுவூன்றுவதற்கு இவை கருவூலங்களாக அமைந்தன.

சுழியையும் சேர்த்துப் பதின்ம இடமுறையைப் பின் பற்றி எழுதிய முதல் நூல் தமண மதத்தின் நூலாகிய லோகவிபாக (லோகவி'பா:'க, Lokavibhâga') என்னும் கி.பி. 458 ஆண்டளவாய நூல் ஆகும். இது சமசுகிருத மொழியில் எழுதப்பட்டது[3]. ஐயத்திற்கு இடமின்றி, சுழியின் வட்ட உருவத்தைக் (குறியீட்டைக்) காட்டும் கல்வெட்டுச் சான்று, குவாலியரில் உள்ள சதுர்புஜ கோயிலில் உள்ளது. இது கி.பி. 876 ஆம் ஆண்டு வெட்டப்பட்டதாகக் கருதப்படுகின்றது [4][5][5]. ஆனால் செப்புத்தகடுகளில் பதிவான பிற சான்றுகள் உள்லன. அவை கி.பி. ஆறாம் நூற்றாண்டுக்கும் முன்னதாக இருக்கக்கூடும் என்று கருதினாலும், அவற்றின் உண்மை வரலாறும் காலமும் உறுதிசெய்ய இயலாமல் உள்ளது [6].
காலம்

குறிப்பாக எப்பொழுது இவை கண்டுபிடிக்கப்பட்டது என்று அறுதியிட்டு சொல்லமுடியவில்லை. ஸ்புஜித்வஜர் (3ம் நூற்றாண்டு) எழுதிய 'யவனஜாதகம்' என்ற நூலில் இவ்விடமதிப்புத் திட்டம் பயன்படுத்தப் பட்டுள்ளது. அந்நூலே, காணாமல் போய்விட்ட கிரேக்க சோதிட முறையைப் பற்றி இரண்டாவது நூற்றாண்டில் இந்தியாவில் எழுதப்பட்ட ஒரு உரைநடை நூலின் செய்யுள் நடைமாற்றம்தான்.

கிறிஸ்து சகாப்தத்தின் முதல் சில நூற்றாண்டுகளில் எழுதப்பட்டதாகக் கருதப்படும் "பாக்ஷாலி கையெழுத்துப்பிரதி" (70 பக்கங்கள் கொண்டது) ஒன்று 1881 இல் தற்போது பாகிஸ்தானில் உள்ள பெஷாவருக்கருகே கண்டுபிடிக்கப்பட்டது. அதனில் தசம இடமதிப்புத்திட்டமும், சுழிக்குப்பதில் ஒரு புள்ளியும், சரளமாகப் பயன்படுத்தப்பட்டிருக்கிறது.

ஏறக்குறைய கி.பி. 700இல் மூர்கள் ஸ்பெயின் நாட்டைப் படையெடுத்தபோது முதன்முதல் இது ஐரோப்பாவை அடைந்தது. பிற்காலத்தில் முதல் ஆயிரம் ஆண்டின் முடிவில், பாக்தாத்திலிருந்து பல நூல்கள் இலத்தீன் மொழியில் மொழிபெயர்க்கப்பட்டபோது கிபி 820இல் ஒரு எண்கணித நூலில் இதைக் காணமுடிந்தது. இந்நூலின் ஆசிரியர் முகம்மது இபின் மூசா அல்கொரிஜ்மி. அந்நூலில் அவர் இத்திட்டத்தின் எல்லா விபரங்களையும் எழுதியுள்ளார். அச்சமயம் அராபியர்களிடம் எண் குறியீட்டு முறை கிடையாது. இந்துக் குறியீட்டுமுறையைத்தான அவர் அப்படி விவரித்திருந்தார். அதனால்தான் இன்றும் இக்குறியீட்டுமுறை இந்து அராபியக் எண்கணிதக் குறியீட்டுமுறை என்று அழைக்கப்படுகிறது.

ஆனால் அப்படி அழைக்கப்படுவது தவறு என்ற கூற்றிற்கு வரலாற்றில் சான்றுகள் உள்ளன. ஏற்கனவே கிமு 256ஐச் சார்ந்த அசோகர் பாறைக் கல்வெட்டுகளில் அவைகளைக் காணலாம்.

அன்றாட வாழ்க்கைச்செயல்பாடுகளுக்கு முக்கியமான இம்முறையையும், அதனில் விலைமதிப்பற்ற 'மதிப்பில்லாத' சூனியம் என்ற முறை இருந்தபோதிலும், மேற்கத்திய உலகத்தில் அறிவாளிகளின் படைப்புகளில் இது வேரூன்றுவதற்கு நூற்றாண்டுகள் பல சென்றன. ஏனென்றால் 'சூனியம்' மேற்கத்திய உலகில் அறிமுகமானபோது அங்கு இருண்ட நூற்றாண்டுகள் என்ற காலம் உருவாகிவிட்டது. 10வது நூற்றாண்டில் ஸ்பெயின் நாட்டினருக்கு இது தெரிந்திருந்தது என்று கூறமுடிந்தாலும், இதனுடைய நிச்சயமான பாதிப்பு 1202 இல் லியொனார்டோ டா வின்சி எழுதிய 'லிபேர் அபேசி' க்குப்பிறகுதான் ஏற்பட்டது. முதன்முதல் இதை பயன்படுத்திய ஐரோப்பிய நூல் 1275 இல் பிரசுரிக்கப்பட்ட ஒரு பிரெஞ்சு புத்தகம்.
சொல்

இந்தியாவில் பயன்பட்டுவந்த 'சூனியம்' என்ற சொல் எப்படி தற்கால 'சீரோ' (zero) ஆகியது என்பதன் வரலாறு பின்வருமாறு: வடமொழிச்சொல்லான 'சூன்யம்' அராபிய 'சிஃபிர்' (sifr) என்று மொழி பெயர்க்கப்பட்டது[7]. 'சிஃபிர்' என்றால் 'வெற்றிடம்' என்று பொருள். நடுக்கால இலத்தீன் மொழியில் இது 'சிஃப்ரா' (ciphra) வாக வடிவெடுத்தது. இதுவே நடுக்கால ஆங்கிலத்தில் 'siphre' என்றும், பிற்கால ஆங்கிலத்தில் 'cypher' என்றும், அமெரிக்கன் வழக்கத்தில் 'cipher' என்றும் திரிந்து வழங்கின. நடு நூற்றாண்டுகளில் 'ciphra' என்ற லத்தீன் சொல் இந்த அத்தனை திட்டத்தையும் பொதுவாகக் குறிப்பிட்டது. காலப்போக்கில், லத்தீன் சொல்லான 'zephirum' , சூனியத்தை மட்டும் குறிப்பதாக ஏற்பட்டது. செஃவிரியம் ('zephirum' ) என்ற இச்சொல்தான் ஆங்கிலத்தில் 'zero' வாக உருவெடுத்தது.

நடுக்கால ஐரோப்பாவில் இவ்விடமதிப்புத் திட்டத்திற்கும் சூனியத்திற்கும் தடை விதித்திருந்தனர். ஏனென்றால் அவைகள் (கிறிஸ்தவ மதத்தில்) 'நம்பிக்கையற்ற' அராபியர்களால் கொண்டுவரப்பட்டதாக அவர்கள் கருதினார்கள். அதனால் சிலகாலம் அவர்கள் 'சூனியத்தை' சாத்தானுடையதாகக் கருதினர். இதன்காரணமாகவே 'ciphra' என்ற சொல்லுக்கு "இரகசியத் தூது" என்ற பொருள் உண்டாகியது. இதன்வழியாக வந்த பொருள்தான் 'decipher' என்றால் 'இரகசியத்தை உடைப்பது'.
மேலும் பார்க்க

    எண் கோட்பாடு
    வடமொழியில் பத்தின் அடுக்குகள்

அடிக்குறிப்புகளும் மேற்கோள்களும்

http://www.youtube.com/watch?v=-A9XvNHrYoA
http://www.ilovemaths.com/ind_mathe.asp
Ifrah, Georges (2000), p. 416.
Feature Column from the AMS
Ifrah, Georges (2000), p. 400.
Kaplan, Robert. (2000). The Nothing That Is: A Natural History of Zero. Oxford: Oxford University Press.

    ஆக்சுபோர்டு ஆங்கில அகராதி

வெளியிணைப்புகள்

    சுழியம் தொடர்பான ஆய்வறிக்கை பேராசிரியர் முனைவர் கு. அரசேந்திரன் பகுதி 1
    சுழியம் தொடர்பான ஆய்வறிக்கை பேராசிரியர் முனைவர் கு. அரசேந்திரன் பகுதி 2

பகுப்புகள்:

    மேற்கோள்கள் தேவைப்படும் கட்டுரைகள்எண்கள்அறிவியல் தமிழ்
வகுத்தல் (கணிதம்)
https://ta.wikipedia.org/s/5ao
கட்டற்ற கலைக்களஞ்சியமான விக்கிப்பீடியாவில் இருந்து.
20 \div 4=5

கணிதத்தில், வகுத்தல் என்பது, அடிப்படையான நான்கு கணிதச் செயல்முறைகளுள் ஒன்றாகும். இது பெருக்கலுக்கு எதிர்மாறானது ஆகும்.

c, b ஆகியவற்றின் பெருக்கலுக்கான விடை a, எனின் அது பின்வருமாறு எழுதப்படும்:

    c \times b = a

இங்கே b பூச்சியத்துக்குச் சமமற்றது ஆயின், a ஐ b ஆல் வகுக்கும்போதான விடை c, என்பது,

    a ÷ b =c, \quad a/b=c, \quad \text{or} \quad \frac{a}{b}=c.

என எழுதப்படும்.

அதாவது,

    2 \times 3 = 6\,. ஆதலால்,
    \frac {6}{3} = 2 ஆகும்.

மேலுள்ள கூற்றில்,

    a - வகுபடு எண்
    b - வகுஎண்
    c - ஈவு என அழைக்கப்படும்.

    a/b அல்லது \tfrac{a}{b}, என எழுதப்படும்போது,

a ’தொகுதி’ என்றும், b ’பகுதி’ என்றும் அழைக்கப்படுகிறது.

முழு எண்கள் கணத்தில், கூட்டல், கழித்தல், பெருக்கல் ஆகிய மூன்று கணிதச் செயல்களும் அடைவு பெற்றவை. ஆனால் வகுத்தல் அவ்வாறு முழுஎண்கள் கணத்தில் அடைவு பெறவில்லை. ஒரு முழுஎண்ணை மற்றொரு முழுஎண்ணால் வகுக்கும்போது எப்பொழுதுமே ஒரு முழுஎண் கிடைப்பதில்லை. மீதியும் கிடக்கலாம். அந்த மீதியையும் வகுக்கும் வகையில் எண்கள், விகிதமுறு எண்களை உள்ளடக்கியதாக நீட்டிக்கப்படுகிறது.

பொருளடக்கம்

    1 குறியீடு
    2 கணித்தல்
        2.1 கைமுறை வழிகள்
        2.2 கணிப்பானும் கணினியும்
    3 பங்கீட்டுப் பண்பு
    4 யூக்ளிடிய வகுத்தல்
    5 முழுஎண்களின் வகுத்தல்
    6 விகிதமுறு எண்களின் வகுத்தல்
    7 மெய்யெண்களின் வகுத்தல்
    8 பூச்சியத்தால் வகுத்தல்
    9 சிக்கலெண்களின் வகுத்தல்
    10 பல்லுறுப்புக்கோவைகளின் வகுத்தல்
    11 அணிகளின் வகுத்தல்
        11.1 இடது மற்றும் வலது வகுத்தல்
        11.2 போலிநேர்மாறு
    12 நுண்கணிதம்
    13 மேற்கோள்கள்
    14 வெளியிணைப்புகள்
    15 இவற்றையும் பார்க்கவும்

குறியீடு

பெரும்பாலும் வகுத்தலைக் குறிப்பதற்கு, ஒரு சிறு கிடைக் கோட்டுத்துண்டுக்கு கீழ் வகு எண்ணும் அக்கிடைக்கோட்டிற்கு மேற்புறம் வகுபடு எண்ணும் எழுதப்படுகிறது எடுத்துக்காட்டாக, a வகுத்தல் b என்பது கீழுள்ளவாறு எழுதப்படுகிறது:

    \frac ab

முழுக்கூற்றையும் ஒரே கோட்டில் எழுதுவதற்காக, சாய்கோட்டைப் பயன்படுத்தி வகுத்தல் பின்வருமாறும் எழுதப்படுகிறது:

    a/b\,

இம்முறையில்தான் கணினி நிரல் மொழியில் வகுத்தல் குறிக்கப்படுகிறது. இதிலிருந்து மாறுபட்டு சில கணித மென்பொருட்களில் மாற்றுவரிசையில் பின்சாய்கோட்டைப் பயன்படுத்தி கீழுள்ளவாறும் எழுதப்படுகிறது:

    b\backslash a

இவ்விரண்டிற்கும் இடைப்பட்ட விதத்தில் கீழுள்ளவாறும் வகுத்தல் குறிக்கப்படுகிறது:

    a⁄b

ஒரு பின்னத்தைக் குறிப்பதற்கு, மேலுள்ள குறியீடுகளில் ஏதேனுமொன்றைப் பயன்படுத்தலாம்.

வகுத்தற்குறியைப் பயன்படுத்தி வகுத்தலைக் குறித்தல்:

    a \div b

இக்குறியீடு அடிப்படை எண்கணிதத்தில் மட்டுமே பயன்படுத்தப்படுகிறது. கணிப்பான்களில் வகுத்தல் செயலுக்கான விசையின் மீது அடையாளக்குறியாக இந்த வகுத்தற்குறி பயன்படுத்தப்படுகிறது

ஆங்கிலம் பேசாத கலாச்சாரத்தில், "a வகுத்தல் b" என்பது a : b என எழுதப்பட்டது. இக்குறியீடு 1631 இல் வில்லியம் ஆட்ரெட் என்ற கணிதவியலாளரால் அறிமுகப்படுத்தப்பட்டுப் பின்னர் லைப்னிட்சால் பிரபலமானது.[1] எனினும் ஆங்கிலத்தில் முக்காற்புள்ளி விகிதங்களுக்குப் மட்டுமே பயன்படுத்தப்படுகிறது ( "a is to b").

சில நாடுகளில் தொடக்கப்பள்ளி வகுப்புகளில் நெடுமுறை வகுத்தலின் போது, a வகுத்தல் b என்பது b)~a அல்லது b \overline{)a} என எழுதப்படுகிறது. அதேபோல குறுமுறை வகுத்தலின் போது b \underline{)a} என (அரிதாக) எழுதப்படுகிறது. இக்குறியீடு முதன்முறையாக மைக்கேல் ஸ்டிஃபெல் (Michael Stifel) என்ற ஜெர்மானிய கணிதவியலாளரால் 1544 இல் அவர் வெளியிட்ட புத்தகத்தில் (Arithmetica integra) அறிமுகப்படுத்தப்பட்டது.[1]
கணித்தல்
கைமுறை வழிகள்

பெரும்பாலும் வகுத்தலானது, பல பொருட்களடங்கிய ஒரு தொகுப்பைப் ”பகிர்தல்’ என்ற கருத்தின் வழியாக அறிமுகப்படுத்தப்படுகிறது. எடுத்துக்காட்டாக, ”ஒரு பெட்டியிலுள்ள மிட்டாய்களை குறிப்பிட்ட எண்ணிக்கையிலான சிறுவர்களுக்குச் சமமாகப் பகிர்தல்” இதற்கு ஒரு எளிய எடுத்துக்காட்டாகும்.

கூறாக்கம்

எடுத்துக்கொள்ளப்பட்ட பொருட்களை குறிப்பிட்ட எண்ணிக்கையில் பல சுற்றுக்களாக சமமாகப் பகிர்வது கூறாக்கம் ஆகும். அதாவது தொடர் கழித்தலாக வகுத்தல் செய்யப்படுகிறது. எடுத்துக்காட்டாக ஒருவரிடமுள்ள 58 எழுதுகோல்களை ஐந்து பேருக்குச் சமமாகத் தரவேண்டுமெனில், முதற்சுற்றில் ஒவ்வொருவருக்கும் பத்து எழுதுகோல்கள் எனத் தந்துவிட்டு, மீதமுள்ள எட்டை இரண்டாவது சுற்றில் ஆளுக்கொன்றாகத் தர, மீண்டும் மூன்று எழுதுகோல்கள் மீதியாகும். ஆனால் அவற்றை ஐவருக்குச் சமமாகப் பிரிக்க இயலாது. அதாவது, 58 ஐ ஐந்தால் வகுக்கும்போது ஈவு 11 (10+1); மீதி 3.

நீள்/குறு வகுத்தல்

வகு எண் சிறியதாக உள்ளபோது குறு வகுத்தலும், வகுஎண் பெரியதாக உள்ளபோது நீள் வகுத்தலும் பயன்படுத்தப்படுகின்றன. தாள், எழுதுகோல் கொண்டு பெருக்கல் வாய்ப்பாடு தெரிந்தவர்கள் இவ்விரு முறைகளில் வகுத்தலைச் செய்ய முடியும்.

இம்முறைகளில்,

வகுபடு எண் ஒரு பின்னம் எனில்:

    பின்னப்பகுதியை தசமபின்ன வடிவில் எழுதிக்கொண்டு, வகுபடு எண்ணின் முழுஎண் பகுதியின் ஒன்றின் இலக்கம்வரை வகுத்து முடித்தபின் ஈவில் தசமப் புள்ளியிட்டுவிட்டு, வகுபடு எண்ணின் தசமபின்னப் பகுதியையும் வகுக்க வேண்டும்.

வகுஎண் பின்னம் எனில்:

    வகுஎண் பின்னப்பகுதி கொண்டிருக்கும் பட்சத்தில் அதனையும் தசமபின்னமாக மாற்றிக் கொள்ள வேண்டும். வகுஎண்ணில் தசமபின்னப் பகுதி இல்லாமல் இருப்பதற்கு, வகுபடு எண், வகுஎண் இரண்டிலும் தேவையான பொதுமாற்றத்தைச் செய்த பின்னர் வகுக்கத் தொடங்கலாம்.

மடக்கை அட்டவணை

மடக்கை அட்டவணையைப் பயன்படுத்தி இரு எண்களுக்கிடையேயான வகுத்தலை எளிதாகச் செய்ய முடியும். இரு எண்களை வகுப்பதற்கு,

    வகுபடு எண்ணின் மடக்கை மதிப்பிலிருந்து வகுஎண்ணின் மடக்கை மதிப்பைக் கழித்து, கிடைக்கும் எண்ணிற்கு மீண்டும் எதிர்மடக்கை காண, தேவையான விடை கிடைக்கும்.

நழுவு சட்டம்

வகுத்தலுக்கு நழுவு சட்டம் பயன்படுத்தப்படுகிறது. நழுவு சட்டத்தின் C அளவுகோலில் வகுஎண்ணையும், D அளவுகோலில் வகுபடு எண்ணையும் பொருத்த வேண்டும். D அளவுகோலில், C அளவுகோலின் இடதுபக்கச் சுட்டானது பொருந்துமிடம் ஈவைத் தரும். எனினும் நழுவுச் சட்டத்தைப் பயன்படுத்துபவர் தசமபுள்ளியின் நகர்வை கவனமாகப் பார்த்துவர வேண்டும்.

எண்சட்டம்

எண்சட்டத்தைப் பயன்படுத்தியும் வகுத்தலைச் செய்யலாம்[2].
கணிப்பானும் கணினியும்

அறிவியல் வளர்ச்சியினால் கணிப்பான்களும் கணினிகளும் அறிமுகமான பின்னர் வகுத்தலைச் செய்வது எளிதாகி உள்ளது. இவற்றைப் பயன்படுத்தி வகுத்தலைத் துல்லியமாகவும் விரைவாகவும் செய்ய முடிகிறது.
பங்கீட்டுப் பண்பு

பெருக்கலைப் போன்று வகுத்தலும் கூட்டல், கழித்தலுடனான வலது-பங்கீட்டுப் பண்பை நிறைவு செய்யும்.

    \frac{a + b}{c} = (a + b) \div c = \frac{a}{c} + \frac{b}{c}

ஆனால் இடது பங்கீட்டுப் பண்பை நிறைவு செய்யாது.

    \frac{a}{b + c} = a \div (b + c) \ne \frac{a}{b} + \frac{a}{c}

யூக்ளிடிய வகுத்தல்

யூக்ளிடிய வகுத்தல் என்பது முழுஎண்கள் வகுத்தலின் முடிவுகளைக் காட்டும் கணித வடிவமைப்பு ஆகும்.

    a, b என்ற இரு முழு எண்கள். a வகுபடுஎண், b வகுஎண். b ≠ 0 எனில்,

            a = bq + r , 0 ≤ r < | b |

இதில் q (ஈவு), r (மீதி) இரண்டும் தனித்த முழுஎண்கள். (| b | = b இன் தனி மதிப்பு).
முழுஎண்களின் வகுத்தல்

முழுஎண்களின் வகுத்தல் அடைவு பெறாதது. அதாவது ஒரு முழுஎண்ணை மற்றொரு முழுஎண்ணால் வகுக்கும்போது கிடைக்கும் ஈவு எப்பொழுதும் முழுஎண்ணாக இருக்காது. வகுஎண்ணின் முழுஎண் மடங்காக வகுபடு எண்ணாக இருக்கும்போது மட்டுமே ஈவும் ஒரு முழுஎண்ணாக இருக்கும். மேலும் பூச்சியத்தால் வகுப்பதும் வரையறுக்கப்படவில்லை.

எடுத்துக்காட்டாக, 26 ஐ 11 ஆல் வகுக்கும்போது, ஈவு ஒரு முழுஎண் அல்ல. இந்நிலையில் கீழ்வரும் ஐந்து விதங்களில் ஏதேனுமொன்று பயன்படுத்தப்படும்.

    26 ஐ 11 ஆல் வகுக்க முடியாதென்னும்போது, வகுத்தல் ஒரு பகுதிச் சார்பாகி விடும்.
    தசம பின்னம் அல்லது பின்னமாக தோராயமான விடை தரப்படும். ;\tfrac{26}{11} \simeq 2.36 அல்லது \tfrac{26}{11} \simeq 2 \tfrac {36}{100}. வழமையாக இம்முறைதான் எண்சார் பகுப்பியலில் பின்பற்றப்படுகிறது.
    விடையை ஒரு விகிதமுறு எண்ணாகத் தரலாம். அவ்வாறு தரும்போது அது எளிய வடிவிலிருக்குமாறு தொகுதி, பகுதி இரண்டின் மீபொவ -ஆல் அவற்றை வகுத்துச் சுருக்கி விடவேண்டும். அதாவது 26 ஐ 11 ஆல் வகுக்கக் கிடைக்கும் விடை: \tfrac{26}{11}. அதேபோல 52 ஐ 22 ஆல் வகுக்கக் கிடைக்கும் விடையும் \tfrac{26}{11}.
    வகுக்கக் கிடைக்கும் விடையை ஈவு மற்றும் மீதி வடிவில் தரலாம்: \tfrac{26}{11} = 2, மீதி = 4.
    விடையாக, முழுஎண் ஈவை மட்டும் தரலாம்:

    \tfrac{26}{11} = 2. சிலசமயங்களில் இது ’முழுஎண் வகுத்தல்’ எனப்படும்.

விகிதமுறு எண்களின் வகுத்தல்

ஒரு விகிதமுறு எண்ணை மற்றொரு விகிதமுறு எண்ணால் வகுக்கக் கிடைக்கும் விடையும் ஒரு விகிதமுறு எண்ணாகும் (வகுஎண் பூச்சியமாக இருக்கக் கூடாது). விகிதமுறு எண்கள் p/q , r/s இரண்டின் வகுத்தல் வரையறை:

    {p/q \over r/s} = {p \over q} \times {s \over r} = {ps \over qr}.

p , q , r , s நான்கும் முழுஎண்கள்; இந்நான்கில் p மட்டுமே பூச்சியமாக இருக்க முடியும். வகுத்தல், பெருக்கலின் எதிர்மாறு என்பதை இவ்வரையறை உறுதிப்படுத்துகிறது.
மெய்யெண்களின் வகுத்தல்

ஒரு மெய்யெண்ணை மற்றொரு மெய்யெண்ணால் வகுக்கக் கிடைக்கும் விடையும் ஒரு மெய்யெண்ணாகும் (வகுஎண் பூச்சியமாக இருக்கக் கூடாது). மெய்யெண் வகுத்தலின் வரையறை:

        a = cb மற்றும் b ≠ 0 என இருந்தால், இருந்தால் மட்டுமே a/b = c .

பூச்சியத்தால் வகுத்தல்

எந்தவொரு எண்ணையும் பூச்சியத்தால் வகுப்பது (வகுஎண் பூச்சியம்) என்பது வரையறுக்கப்படவில்லை. ஏனெனில் எந்தவொரு முடிவுறு எண்ணாலும் பூச்சியத்தைப் பெருக்கினாலும் கிடைக்கும் பெருக்குத்தொகை பூச்சியமே ஆகும். பெரும்பான்மையான கணிப்பான்களில் பூச்சியத்தால் வகுத்தலை அழுத்தினால் ‘பிழை’ என்ற செய்தியே கிடைக்கும்.
சிக்கலெண்களின் வகுத்தல்

ஒரு சிக்கலெண்ணை மற்றொரு சிக்கலெண்ணால் வகுக்கக் கிடைக்கும் விடையும் ஒரு சிக்கலெண்ணாகும் (இதில் வகுஎண் பூச்சியமாக இருக்கக் கூடாது).

சிக்கலெண் வகுத்தலின் வரையறை:

    {p+iq \over r+is} = {(p+iq)(r-is) \over (r+is)(r-is)} = {pr+qs + i(qr-ps) \over r^2+s^2} = {pr+qs \over r^2+s^2} + i{qr-ps \over r^2+s^2}.

p, q, r, s நான்கும் மெய்யெண்கள்; r , s இரண்டுமே பூச்சியமாக இருக்கக் கூடாது

போலார் வடிவில் தரப்படும் சிக்கலெண் வகுத்தல் வரையறை மேலுள்ள வரையறையை விட எளிய வடிவிலமையும்:

    {p e^{iq} \over r e^{is}} = {p e^{iq} e^{-is} \over r e^{is} e^{-is}} = {p \over r}e^{i(q - s)}. 

இதிலும் p, q, r, s நான்கும் மெய்யெண்கள்; r , s இரண்டுமே பூச்சியமாக இருக்கக் கூடாது
பல்லுறுப்புக்கோவைகளின் வகுத்தல்

ஒரு களத்தில், ஒரு மாறியிலமைந்த பல்லுறுப்புக்கோவைகளின் வகுத்தலை வரையறுக்க முடியும். முழுஎண்களின் வகுத்தலைப் போன்றே பல்லுறுப்புக்கோவைகளின் வகுத்தலும் மீதியைக் கொண்டிருக்கும். பல்லுறுப்புக்கோவை நெடுமுறை வகுத்தல் அல்லது தொகுமுறை வகுத்தல் முறைகளில் பல்லுறுப்புக்கோவைகளின் வகுத்தலைக் கைமுறை வழியில் செய்யலாம்.
அணிகளின் வகுத்தல்

இரு அணிகளின் வகுத்தல் வரையறை:

A , B இரு அணிகள் எனில்:

    A / B = AB−1,

இதில், B−1 = B இன் நேர்மாறு அணி
இடது மற்றும் வலது வகுத்தல்

அணிப் பெருக்கலுக்குப் பரிமாற்றுத்தன்மை கிடையாது என்பதால் A / B , A \ B இரண்டும் சமமில்லை.

இடது வகுத்தல் அல்லது பின்சாய்கோட்டு வகுத்தலின் வரையறை:

        A \ B = A−1B.

இந்த இடது வகுத்தல் நன்கு வரையறுக்கப்பட்டதாக இருப்பதற்கு B−1 கண்டுபிடிக்கக் கூடியதாய் இருக்கவேண்டிய அவசியமில்லை. ஆனால் கண்டிப்பாக A−1 கண்டுபிடிக்கக் கூடியதாக இருக்க வேண்டும். வேறுபடுத்திக் காட்டுவதற்காக, A / B = AB−1 என வரையறுக்கப்பட்ட வகுத்தல் வலது வகுத்தல் அல்லது சாய்கோட்டு வகுத்தல் என அழைக்கப்படுகிறது.

மேலும் A , B, C மூன்று அணிகள் எனில்:

    A/(BC) = (A/C)/B
    (AB)\C = B\(A\C).

போலிநேர்மாறு

A−1 , B−1 ஆகிய இரண்டும் அல்லது ஏதாவது ஒன்று காணமுடியாததாய் இருக்கும் சிக்கல்களைத் தவிர்க்கும் பொருட்டு, அணிகளின் வகுத்தல் போலி நேர்மாறு கொண்டு வரையறுக்கப்படுகிறது.

    A / B = AB+
    A \ B = A+B,

இதில் A+ , B+ இரண்டும் முறையே A , B இன் போலிநேர்மாறுகள்.
நுண்கணிதம்

இரு சார்புகளின் வகுத்தலாக அமையும் சார்பின் வகையிடல், வகையிடலின் வகுத்தல் விதி மூலம் செய்யப்படுகிறது:

    {\left(\frac fg\right)}' = \frac{f'g - fg'}{g^2}.

மேற்கோள்கள்

Earliest Uses of Symbols of Operation, Jeff MIller
http://www.abacusmaster.com/Mypage.aspx?p=Abacus-Division.htm
ஹாக்வாட்சு (ஹாரி பாட்டர்)
https://ta.wikipedia.org/s/56mg
கட்டற்ற கலைக்களஞ்சியமான விக்கிப்பீடியாவில் இருந்து.
ஹாக்வாட்சு மந்திரவாதமும் மந்திரவாதிப் பள்ளியும்
ஹாக்வாட்சிற்கான அரசாங்கச் சின்னம்
ஹாக்வாட்சிற்கான அரசாங்கச் சின்னம்
பிரபஞ்சம் 	ஹாரி பாட்டர்
வகை 	பள்ளி/பாடசாலை
முதல் தோற்றம் 	ஹாரி பாட்டர் அண்டு த பிலோசபர்சு இசுடோன் (நூல்)
நிறுவியவர்கள் 	கொட்ரிக் கிரிபிண்டோர்
சலசர் சிலித்தரீன்
ரொவெனா ரெவென்கிலொவ்
கெல்கா கபிள்பப்
அமைவிடம் 	இசுக்கொட்லாந்து
தலைமையாசிரியர் 	

    அல்பசு டம்பிள்டோர் (c.1960-1993) (1993–1996) (1996–1997)
    மினெர்வா மகானெகல் (1993) (1998-)
    டொலரெசு அம்ரிட்ஜ் (1996)
    செவெரசு சிநேப் (1997–1998)

நோக்கம் 	சிறுவர்களுக்கான மந்திர திறமைகளுக்கான பயிற்சி (இது பிறந்தவுடனே சேர்க்கப்பட்டு பதினொரு வயது நிரம்பிய பின் ஆந்தை மூலம் தகவல் அனுப்பப்பட்டு ஏற்கப்பட்டு உறுதி செய்தவர்களுக்கு மட்டும்.)[1]
மகுடவாசகம் 	இலத்தீன்: Draco dormiens nunquam titillandus
("Never Tickle a Sleeping Dragon"[2])

ஹாக்வாட்சு (Hogwarts) என சுருக்கமாக அழைக்கப்படும், ஹாக்வாட்சு மந்திரவாதமும் மந்திரவாதிப் பள்ளியும் அல்லது ஹாக்வாட்சு மந்திரவாதமும் மந்திரவாதிப் பாடசாலையும் (Hogwarts School of Witchcraft and Wizardry) என்பது ஹாரி பாட்டர் தொடரில் காணப்படும் பதினொன்று தொடக்கம் பதினெட்டு வரையான வயது எல்லையைக் கொண்ட மாணவர்களுக்கான மந்திரங்களை கற்றுக்கொடுக்கும் கற்பனைப் பிரித்தானியப் பள்ளியாகும். இதுவே ஜே. கே. ரௌலிங்கின் ஹாரி பாட்டர் தொடரின் முதல் ஆறு புத்தகங்களிற்கும் முக்கிய அமைப்பாக விளங்குகிறது.[3][4]

ரௌலிங் எதேர்ச்சையாகவே இப்பெயரை வைத்தார். ஹாரி பாட்டர் தொடரை எழுதுவதற்கு சில காலம் முன் ரௌலிங் கியு தோட்டத்திற்கு சென்றிருந்திறார். அங்கு கண்ட ஹாக்வாட் என்ற (Croton capitatus) பயிரின் பெயரை வைத்தே இப்பெயரை வைத்ததாக ரௌலிங் கூறுகிறார்.[5][6] மற்றும் த ஹாக்வாட்சு மற்றும் ஹாக்வாட் என்ற பெயர்கள் 1954 நிகெல் மொல்ச்வோர்த் கதாப்பாத்திரத்தை உள்ளடக்கிய ஜோப்ரே வில்லியன்சு எழுதிய ஹவ் டு பி டொப்ப் (How To Be Topp) என்ற நூலில் காணப்படுகிறது.[7][8]

2008 இன் இணைய இணைப்பு தரவரிசை அடிப்படையில், ஹாக்வாட்ஸ் பள்ளி இசுகொட்லாந்து கல்வி நிறுவனங்களில் எடின்பேர்க்கிற்கு பின்னராக 36 வது சிறந்த பள்ளியாக தெரிவு செய்யப்பட்டுள்ளது. மற்றும் வலையமைப்பு தரவரிசையின் சுதந்திரப் பள்ளிகளின் பணிப்பாளரின்படி, இது வேடிக்கைக்கான பட்டியலில் இடம்பெற்று வாக்குப் பெறுகிறது.[9]

பொருளடக்கம்

    1 பள்ளியின் அமைவிடம் மற்றும் தகவல்கள்
    2 அனுமதி
    3 வருகை
    4 இல்லங்கள்
        4.1 கிறிபிண்டோர்
        4.2 கபிள்பப்
        4.3 ரெவென்கிலோவ்
        4.4 சிலித்தரீன்
    5 பாடங்களும் ஆசிரியர்களும்
    6 மேற்கோள்கள்

பள்ளியின் அமைவிடம் மற்றும் தகவல்கள்
லீவ்ச்டேன் இசுடூடியோவின் ஹாக்வாட்சின் மாதிரி.

ஜே. கே. ரௌலிங் கூறுகையில் அவரின் எண்ணக்கரு மாதிரியின் அடிப்படையில் ஹாக்வாட்சு:[1]

    இக்கோட்டை பல கோபுரங்கள் மற்றும் கொத்தளங்களை கொண்டு பிரமாண்டமாகவும், பயங்கரமாக காணப்படும். இது வீசுளியின் வீட்டைப் போல் காணப்படும். மகிள்சால் இப்படிப்பட்ட கோட்டையை கட்ட முடியாது. ஏனென்றால், இக்கோட்டை மந்திரத்தால் கட்டப்பட்டதாகும்.

நாவல்களின் அடிப்படையில், ஹாக்வாட்சு இசுக்கொட்லாந்தின் ஏதோவொரு பகுதியில் ஹாக்வாட்சு அமைந்துள்ளது.[10][11] (டப்டவுனிற்கு அருகாமையில் அமைந்துள்ளது என ஹாரி பாட்டர் அண்டு த பிரிசினர் ஆப் ஆசுகபான் திரைப்படம் கூறுகிறது.) இந்தப்பள்ளி பல மந்திரங்களையும், தந்திரங்களையும் தன்னகத்தே கொண்டுள்ளது. மற்றும் மகிள்சால் (மகிள் என்பது மந்திரம் தெரியாத சாதாரண மனிதர்கள்) சரியாக இதன் அமைவிடத்தைக் காட்டுவது சாத்தியமற்றது. மகிள்சால் இந்தப்பள்ளியை பார்க்க முடியாது. மாறாக, சிதைவுகள் மற்றும் பல அபாய எச்சரிக்கைகளை மட்டும் தெரியும்.[GF Ch.11] இப்பள்ளியின் கோட்டை சாய்வான புல்வெளி, பூந்தோட்டங்கள், காய்கறித் தோட்டங்கள், ஒரு ஏரி (கருப்பு ஏரி என அழைக்கப்படும்.), ஒரு பெரிய அடர்ந்த காடு, (தடைசெய்யப்பட்ட காடு எனப்படுகிறது.), பல பசுமைக்குடில்கள், பல கட்டிடங்கள் மற்றும் ஒரு முழு அளவு குவிட்டிச்சு மைதானத்தையும் கொண்டுள்ளது. இங்கு பள்ளியில் இருக்கும் ஆந்தைகளையும், மாணவர்களின் ஆண்தைகளையும் வளர்ப்பதற்கு ஆண்தைகளுக்கான வசிப்பிடமும் காணப்படுகிறது. ஹாக்வாட்சில் காணப்படும் அறைகளும், படிக்கட்டுகளும் சில வேளைகளில் நகரக்கூடியவை ஆகும். இப்பள்ளியில் மிகவும் பெரிய படிக்கட்டுக்களே காணப்படுகின்றன.[12] மின்சாரமோ மின்சாரத்தால் இயங்கும் இயந்திரங்களோ ஹாக்வாட்சில் காணப்படுவது இல்லை. ஹாக்வாட்சில் வானொலிகள் உபயோகப்படுத்துவதுண்டு. ஆனால் மின்சாரம் இல்லாமல் மந்திரத்தால் மட்டுமே.

ஹாக்வாட்சு ஏரிக்கரையிலே அமைந்துள்ளது. இந்த ஏரி கருப்புநீரேரி என அழைக்கப்படுகிறது. மேர்மனிதர், கிரின்டிலோவ் மற்றும் பெரிய கடற்கணை போன்ற ஜீவராசிகள் இந்தக் கருப்பு நீரேரியில் வசிக்கின்றன. பெரிய கடற்கனைகள், மனிதர்களை தாக்குவது இல்லை. சிலவேளைகளில் மாணவர்கள் ஏரியில் இருக்கும் பொழுது உயிர் காப்பாளனாக விளங்குகிறது.

ஹாக்வாட்சு பதினொன்று தொடக்கம் பதினெட்டு வரையான வயது எல்லைக்குள்ளான மாணவர்களுக்கான கலவன் இரண்டாம் நிலை உரைவிடப்பல்லியாகும்.[4] ஹாக்வாட்சில் கல்வி கட்டாயமல்ல. ஏழாவது புத்தகத்தில் குறிப்பிடப்பட்டுள்ளது போல் வீடில் இருந்தே கல்வி பயிலலாம். ரௌலிங் தொடக்கத்தில் ஹாக்வாட்சில் ஓராயிரம் மாணவர்கள் கல்வி பயில்கின்றனர் என்று கூறினார்.[13]
அனுமதி

நாவல்களின் அடிப்படையில், ஹாக்வாட்சில் அனுமதி மந்திரவாதத் திறமை இருக்கும் அனைத்து சிறுவர்களுக்கும் தானாகவே வழங்கப்படும்.[14] மற்றும் இசுகுயிப்சுகள் (மந்திரவாதிகளுக்கு பிறந்த மந்திரத் திறமை அற்றோர்) மாணவர்களாக (ஆனால் அவர்களால் ஆர்கசு பிலிட்சு போல் அங்கு வேலை செய்யமுடியும்.) பாடசாலைக்கு வருகை தரமுடியாது.[15] ஹாக்வார்ட்சில் உள்ள ஒரு மந்திர இறகு மந்திரவாதிப் பிள்ளைகளின் பிறப்பை அறிந்து அதனை ஒரு பெரிய காகிதத்தோல் புத்தகத்தில் எழுதும்.[16] ஆனால் இங்கு அனுமதி சோதனை நடைபெறுவதில்லை. ஏனென்றால், "நீங்கள் மந்திரவாதி அல்லது மந்திரவாதி இல்லை".[14] ஒவ்வொரு வருடமும் ஒரு ஆசிரியர் காகிதத் தோல் புத்தகத்தினை சோதனை செய்து பதினோரு வயது வந்த மாணவர்களுக்கு கடிதம் அனுப்புவார். ஏற்றுக்கொள்ளுதல் அல்லது மறுத்தல் தகவல்களை 31 சூலைக்கு முன்னர் ஹாக்வாட்சிற்கு அனுப்பவேண்டும். இந்தக் கடிதம் மந்திரப் புத்தகங்கள், சீருடை போன்ற மாணவர்கள் கொண்டுவரவேண்டியவைகளின் பட்டியலையும் கொண்டிருக்கும். அதிகமான மாணவர்கள் தேவையான அனைத்து பொருட்களையும் த லீக்கி கால்ட்ரோநில் அமைந்துள்ள் விசார்டிங் பப் கடைக்கு பின்னால் சாரிங் குரொஸ் வீதிக்கு அருகாமையில் அமைந்திருக்கும் ஒரு மறைந்த தெருவான டையாகன் வீதியில் அமைந்துள்ள கடைகளிலேயே வாங்க நினைப்பார்கள். இவ்வாறான பொருட்களை கொண்டுவர முடியாத மாணவர்களிற்கு ஹாக்வார்ட்சு டொம் ரிடில் என்ற அநாதைக்கு செய்தது போல் நிதி உதவிகளை வழங்கும்.

மந்திர உலகம் பற்றியும், தங்களுடைய மந்திர சக்திகள் பற்றியும் சற்றும் தெரிந்திராத மகிள்களுக்கு பிறந்த மந்திரவாதிகளுக்கு கடிதத்துடன், மந்திரவாத உலகம் பற்றி பெற்றோருக்கோ அல்லது பாதுகாவலருக்கோ அறியத் தரும் வகையில் ஒரு ஹாக்வாட்சு பணியாற்றுனரும் அனுப்பப்படுவர். அப்பணியாற்றுனர் அந்தக் குடும்பத்தினருக்கு தயாகன் வீதியில் பொருட்கள் வாங்குவதற்கு உதவி செய்வர்.

ஒவ்வொரு மாணவரும் பூனை, தேரை, எலி அல்லது ஆந்தை இவற்றில் ஒன்றை கொண்டு வர அனுமதிக்கப்படுவர். முதலாவது வருட மாணவர்கள் ஒரு மந்திரக்கோல், பாடப்புத்தகம், ஒரு தொலைநோக்கி (வானியலுக்காக) உள்ளிட்ட சில பொருட்களை கொண்டுவர வேண்டும். ஒவ்வொரு மாணவரும் தங்களது சீருடையில் தங்களது பெயர் பதித்த பெயர்தொடுப்பை அணிய வேண்டும். முதலாவது வருட மாணவர்கள் தங்களுக்கென ஒரு மந்திரத் துடைப்பம் வைத்திருக்க அனுமதி இல்லை. ஆனால் ஹாரியின் முதலாவது வருடத்தில் தனது அருமையான திறமையை சீக்கராக குவிட்டிச்சு போட்டியில் காட்டிய பின் இந்த விதி நீக்கப்பட்டது.
வருகை

ஹாக்வாட்சிற்கு அனைத்து வருட மாணவர்களும் வருகை தருவதற்கான முதன்மை வழி ஹாக்வாட்சு எக்சுபிரெச்சு எனும் தொடரூந்து ஆகும். மாணவர்கள் லண்டனில் அமைந்துள்ள கிங்க்'ஸ் குரோச்சு தொடரூந்து நிலையத்தின் 9ம் தளத்திற்கு 10ம் தளத்திற்கும் இடையில் உள்ள ஒரு சுவரின் உள்ளாக செல்லும் பொது வரும் கற்பனையால் அமைந்த 9¾ தளத்தில் வரும் தொடரூந்தான ஹாக்வாட்சு எக்சுபிரெச்சு தொடரூந்தில் ஏறி ஹொக்ஸ்மெட் தொடரூந்து நிலையத்தில் இறங்கி ஹாக்வாட்சு பள்ளிக்கு செல்வர். ஹொக்ஸ்மெட் தொடரூந்து நிலையம் ஹாக்வாட்சு பள்ளிக்கு அருகில் அமைந்துள்ளது. ஹாக்வாட்சு எக்சுபிரெச்சு சில நேரங்களில் பொழுது சாய்ந்த பின்னரே வந்து சேரும்.

ஹொக்ஸ்மெட் தொடரூந்து நிலையத்திலிருந்து, முதலாம் வருட மாணவர்கள் அனைவரும் சேர்ந்து "ஹாக்வாட்சின் திறப்புக்கள், விளையாட்டு மற்றும் மைதான பாதுகாவலரால்" (முதலாவது புத்தகத்தில் ஹாக்ரிட்டு இருந்தார்.) மந்திரத்தால் இயங்கி ஏரியை கடந்து ஹாக்வாட்சின் நுழைவாயிலின் அருகில் இறக்கும் சிறிய படகுகளில் ஏறி ஹாக்வாட்சிற்கு வருவர். பழைய மாணவர்கள் தேசுரல்கள் எனும் ஒரு வகை கற்பனை உயிரினத்தின் மூலம் இழுக்கப்படும் வண்டிகள் மூலம் ஹாக்வாட்சின் நுழைவாயிலை அடைவர். முதலாம் வருட மாணவர்கள் கோட்டைக்கு வந்தவுடன் பழைய மாணவர்கள் அனைவரும் உட்காரும் வரையில் ஒரு அறையில் காத்திருப்பார். பின்னர் முதலாம் வருட மாணவர்கள் தங்களது இல்லங்களை தெரிவு செய்யும் விழாவிற்காக கிரேட் ஹோல் எனப்படும் மண்டபத்திற்கு செல்வர். ஹாரி பாட்டர் அண்டு த பிலோசபர்சு இசுடோன் புத்தகத்தில் "இல்லங்களை தெரிவு செய்வது ஒரு முக்கியமான விழா, ஏனென்றால் நீங்கள் தங்கும் பொழுது ஹாக்வாட்சில் உங்கள் இல்லங்கள் தான் உங்கள் குடும்பம். நீங்கள் உங்களது இல்ல மாணவர்களுடனேயே வகுப்புக்களில் பாடங்கள் படிப்பீர்கள். உங்கள் இல்ல தங்குமிடங்களில் நித்திரை கொள்ளலாம், பொது அறையில் உங்களது ஓய்வு நேரத்தை கழிக்கலாம்." என மினெர்வா மகானெகல் ஆசிரியர் கூறியுள்ளார் என்று குறிப்பிடப்பட்டுள்ளது.

இல்லங்களை தெரிவு செய்யும் தொப்பி ஒரு பாட்டு பாடும். அது பாடி முடித்ததும், மற்ற மாணவர்களுக்கு முன்பாக இருக்கும் ஒரு கதிரையில் முதலாம் வருட மாணவர்கள் அமர்வார்கள். அந்தத் தொப்பியை மாணவர்களின் தலையில் அணியும் போது, அந்தத் தொப்பி அவனதோ அவளதோ உள்ளத்தை ஆராய்ந்து மாணவர்களின் திறைமைகள், குணாதிசயம் மற்றும் விருப்பத்தின் அடிப்படையில் நான்கு இல்லங்களில் ஒன்றை தெரிவு செய்யும். இல்லங்களை தெரிவு செய்யும் விழாவிற்கு அடுத்ததாக மாணவர்களும், ஆசிரியர்களும் ஒரு மிகப்பெரிய விருந்தில் கலந்து கொள்வர். டம்பிள்டோர் மகிழ்ச்சியாக காணப்படும் போது, அவரே பாடசாலை கீதத்தை பாடும் மாணவர்களுக்கு தலைமை தாங்கி பாடுவார்.[17]
இல்லங்கள்
ஒவ்வொரு இல்லங்களினது நிறங்களையும் சின்னகளையும் ஹாக்வாட்சிற்கான அரசாங்கச் சின்னம் காட்டுகிறது. மேலிருந்து கீழாக கடிகாரத் திசை வாயிலாக: கிறிபிண்டோர் சிங்கம், சிலித்தரீன் பாம்பு, ரெவென்கிலொவ் கழுகு, மற்றும் கபிள்பப் பட்ஜர்.

ஹாக்வாட்சு நான்கு இல்லங்களாக பிரிக்கப்பட்டுள்ளது. ஒவ்வொரு இல்லமும் ஹாக்வாட்சை நிறுவிய நால்வரினது கடைசி பெயர்களைக் கொண்டுள்ளது. கொட்ரிக் கிரிபிண்டோரின் கடைசி பெயரைக் கொண்டு கிறிபிண்டோர் இல்லமும், சலசர் சிலித்தரீனின் கடைசி பெயரைக் கொண்டு சிலித்தரீன் இல்லமும், ரொவெனா ரெவென்கிலொவ்வின் கடைசி பெயரைக் கொண்டு ரெவென்கிலொவ் இல்லமும், கெல்கா கபிள்பப்பின் கடைசி பெயரைக் கொண்டு கபிள்பப் இல்லமும் உருவாக்கப்பட்டது. அனைத்து இல்லங்களும் முழு வருடமும் இல்லக்கோப்பைக்காக போட்டியிடும். ஒவ்வொரு மாணவரின் நடத்தைக்கும் புள்ளிகள் கூடும் மற்றும் குறையும். (உதாரணமாக, வகுப்பில் ஒரு கேள்விக்கு சரியாக பதில் அளித்தால் ஐந்து அல்லது பத்து புள்ளிகள் வழங்கப்படும். வகுப்பிற்கு பிந்தி வந்தால் பத்து புள்ளிகள் கழிக்கப்படும். குவிட்டிச்சு கோப்பையை வெல்வதற்காக ஒவ்வொரு இல்லமும் தனது சொந்த குவிட்டிச்சு குழுவைக் கொண்டுள்ளது. இந்த இரு போட்டிகளும் இல்லங்களுக்கு இடையிலான பகைமையை வளர்த்தெடுக்கின்றன. ஹாக்வாட்சில் இல்லங்கள் தான் மாணவர்களின் குடும்பம். ஒவ்வொரு இல்லமும் ஒவ்வொரு ஹாக்வாட்சு ஆசிரியர்களின் கீழ் காணப்படுகின்றன. மாணவர்களுக்கு முக்கியமான தகவல்களை வழங்கல், கடுமையான தண்டனைகள் தொடர்பில் கலந்துரையாடல், அவசர காலங்களில் இல்லங்களுக்கு பொறுப்பாக இருத்தல் போன்ற செயல்களில் இப்பொறுப்பாசிரியர்கள் ஈடுபடுகின்றனர். ஒவ்வொரு இல்லங்களிற்கும் ஒரு பொது அறை காணப்படும்.

ஹாக்வாட்சின் முன்னைய காலத்தில், ஹாக்வாட்சின் நான்கு நிறுவுனர்களாலுமே தாங்களாகவே இல்லங்களைத் தெரிவு செய்தனர். இவர்கள் தாங்கள் இறந்த பின் எவ்வாறு மாணவர்களின் இல்லங்களை தெரிவு செய்வார்கள் எனக் கவலைப்பட்டனர். ஆதலால், கொட்ரிக் கிறிபிண்டோர் தனது தொப்பியை கழற்றினார் அதில் நிறுவுனர் நால்வரும் சேர்ந்து மாணவர்களின் திறமைகள் அடிப்படையில் மாணவர்களுக்கு சரியான இல்லங்களை தெரிவு செய்யக்கூடிய அடிப்படையில் அந்தத் தொப்பிக்கு அறிவைக் கொடுத்தனர். மாணவர்களின் சொந்த தெரிவு இதனை பாதிக்கும். உதாரணமாக அத்தொப்பி ஹாரியை முதலில் சிலித்தரீன் இல்லத்திற்குத் தான் தெரிவு செய்தது ஆனால் ஹாரி சிளிதரீன் வேண்டாம் என்றதால் கிறிபிண்டோர் இல்லத்தில் சேர்த்தது.

ஒவ்வொரு இல்லத்திற்கும் ஒவ்வொரு சொந்த ஆவி காணப்படும். ரௌலிங் ஒவ்வொரு இல்லத்தையும் ஒவ்வொரு தனிமமாக ஒத்துள்ளது என வகைப்படுத்துகிறார். மற்றும் ஒவ்வொரு இல்லத்திற்கும் தனித்தனி இரத்தினக்கற்களும் காணப்படுகின்றன.
கிறிபிண்டோர்
Gryffindorcolours.svg

கிறிபிண்டோர் தைரியம், துணிவு, உணர்ச்சி, மற்றும் தீரச்செயல் போன்ற சிறப்புக்களை கொண்டுள்ளது. இந்த இல்லத்தின் சின்னம் சிங்கம் ஆகும். மற்றும் இவ்வில்லத்தின் நிறங்கள் கருஞ்சிவப்பு மற்றும் தங்க நிறம் என்பன ஆகும். கிறிபிண்டோர் இல்லத்தின் பொறுப்பாசிரியர் மாற்றுருவ பாட ஆசிரியர் மற்றும் ஹாக்வாட்சின் பிரதி தலைமையாசிரியையான மினெர்வா மகானெகல் ஆவார். இந்த இல்லத்தின் ஆவி தலையில்லா நிக் என பொதுவாக அழைக்கப்படும் சேர் நிக்கலஸ் டி மிம்சி-போர்பிங்டன் ஆகும். ரௌலிங்கின் அடிப்படையில், கிறிபிண்டோர் சுமாராக நெருப்புத் தனிமத்தை ஒத்துள்ளது. இந்த இல்லத்தின் நிறுவுனர் கொட்ரிக் கிறிபிண்டோர் ஆவார். கொட்ரிக் கிரிபிண்டோரின் விசேட பொருளின் சிறப்பு என்னவென்றால் நான்கு நிறுவுனர்களின் விசேட பொருட்களிலும், இது மட்டுமே ஹோகிரக்சு இல்லை. கொட்ரிக் கிறிபிண்டோர் விசேட பொருள் ரூபி இரத்தினக்கல் பதித்த வாழ் ஆகும். இந்த வாள் உண்மையான தேவையுடையவர்களுக்கு மட்டுமே கிடைக்கும். ஹோகிரக்சுவை அளிக்கக்கூடிய சில பொருட்களில் இந்த வாளும் ஒன்றாகும். இந்த இல்லத்தின் இரத்தினக்கல் ரூபி ஆகும்.

கிரிபிண்டோரின் பொது அறை கோட்டையின் உயரமான கோபுரங்களில் ஒன்றாகும். இதன் நுழைவாயில் ஏழாவது மாடியின் கிழக்கு பகுதியில் இளஞ்சிவப்பு நிறத்தில் ஆடை அணிந்த, பொதுவாக தனது நண்பியான வயலெட்டை சந்திக்கும் ஒரு பருமனான பெண்ணின் ஓவியத்தால் பாதுகாக்கப்படுகிறது. வயலெட் ஆறாவது மாடியில் இருக்கிறார். எனினும், சில வேளைகளில் வயலெட்டே வந்து சந்திப்பார். அவள் சரியான கடவுச் சொல்லை கூறினால் மட்டுமே உள்ளே செல்ல அனுமதிப்பாள். சீரியஸ் பிளாக் கோபுரத்திற்குள் நுழைய முயற்சி செய்த போது பிழையான கடவுச் சொல்லை கூறியதால் உள்ளே செல்ல அனுமதிக்கவில்லை என மூன்றாவது புத்தகத்தில் குறிப்பிடப்பட்டுள்ளது. நெவில் லாங்பாட்டம் கடவுச்சொல்லை மறந்ததால் மற்ற கிரிப்பிண்டோர் மாணவர்கள் வரும் வரையில் பொறுத்திருந்தான் என முதலாவது புத்தகத்தில் குறிப்பிடப்பட்டுள்ளது.[18]
கபிள்பப்