Pablo Pikaso
Vikipēdijas lapa
Pablo Pikaso
Pablo picasso 1.jpg
Pablo Pikaso 1962. gadā
Pilnais vārds 	Pablo Djego Hosē Fransisko de Paula Huans Nepomuseno Marija de los Remedios Kipriano de la Santisima Trinidads Martirs Patrisio Klito Ruiss i Pikaso
Dzimis 	1881. gada 25. oktobrī
Valsts karogs: Spānija Malaga, Spānija
Miris 	1973. gada 8. aprīlī (91 gada vecumā)
Valsts karogs: Francija Mužīna, Francija
Tautība 	spānis
Nozares 	gleznošana, zīmēšana, tēlniecība, keramika
Mākslas virziens 	kubisms
Slavenākie darbi 	"Aviņonas meitenes" (1907)
"Gernika" (1937)
Paraksts 	Picasso Signatur-DuMont 1977.svg

Pablo Djego Hosē Fransisko de Paula Huans Nepomuseno Marija de los Remedios Kipriano de la Santisima Trinidads Martirs Patrisio Klito Ruiss i Pikaso (spāņu: Pablo Diego José Francisco de Paula Juan Nepomuceno María de los Remedios Cipriano de la Santísima Trinidad Martyr Patricio Clito Ruiz y Picasso), biežāk pazīstams kā Pablo Pikaso (spāņu: Pablo Picasso); dzimis 1881. gada 25. oktobrī, miris 1973. gada 8. aprīlī) bija spāņu gleznotājs, grafiķis, tēlnieks, keramiķis un dizainers. Viņš ir kubisma pamatlicējs kopā ar Žoržē Braku. Daudzi cilvēki uzskata, ka Pablo Pikaso ir viens no 20. gadsimta radošākajiem un ietekmīgākajiem gleznotājiem.[1]

Būdams vēl zēns, Pikaso sevi parādīja kā ļoti talantīgu zīmētāju un gleznotāju. Viņš izmēģināja dažādus gleznošanas stilus. Viens no tiem bija tā sauktais "zilais periods", kad Pikaso savos darbos zilo krāsu izmantoja kā galveno krāsu. 1907. gadā Pikaso uzgleznoja gleznu "Aviņonas meitenes", kas iezīmēja jauna glezniecības žanra — kubisma — sākumu.

Mākslinieks nomira 91 gadu vecumā 1973. gada 8. aprīlī. Viņa ilggadīgā un daudzveidīgā radošā darbība rezumējās atstātajos unikālajos mākslas darbos: 1885 gleznās, 7089 zīmējumos, vairāk nekā 30 tūkstošos estampos, 1228 skulptūrās un 3222 keramikas izstrādājumos.

Šajos darbos ir ne tikai patiesu pasaules mākslu darbu estētisks skaistums, bet arī iekšējs aizraujošs un iedarbīgs spēks, kuru savā nenogurstošajā tieksmē pēc pilnības ģeniālais meistars centās panākt.

Satura rādītājs

    1 Biogrāfija
        1.1 1901. — 1904. gads: "Zilais" posms
        1.2 1904. — 1906. gads: "Rozā" posms
    2 Kubisms
    3 Atsauces
    4 Ārējās saites

Biogrāfija
Pablo Pikaso portrets. Autors: Huans Gris (1902. gads).

Pablo Ruiss Pikaso piedzima Malagā, Spānijas dienvidos. Vēlāk ģimene pārbrauca uz Ziemeļspāniju, uz Lakorunju. Tur nākamā mākslinieka tēvs Hosē Ruiss Blasko (José Ruiz y Blasco | José Ruiz y Blasco), kas bija cēlies no dižciltīgas, bet nabadzīgas dzimts, bija pirmais, kas iepazīstināja Pablo ar gleznošanas pamatiem un pasniedza pirmās zīmēšanas stundas. Dēla neparastās mākslinieciskās spējas donam Hose deva cerību, ka dienās Pablo varēs sevi apgādāt ar pedagoga darbu. Pagāja pavisam neilgs laiks, un tēvs saprata, ka dēla māksliniecisko dotību stiprums un savdabība ir daudz lielāka nekā pašam Hosē. Reiz, ieraudzījis dēla kārtējos uzmetumus, viņš puisim pasniedza savu paleti un otas, sacīdams: "Dēls, vairāk es tev neko nevaru iemācīt."[2]

Jau astoņu gadu vecumā Pablo uzgleznoja savu pirmo eļļas gleznu – Pikador, no kuras viņš nešķīrās savas dzīves laikā.[2]

1891. gadā dons Hosē kļūst par zīmēšanas pasniedzēju Lakorunjā, un Pablo dodas kopā ar savu ģimeni pārcelties uz Spānijas ziemeļiem. Tur viņš mācās vietējā mākslas skolā - Madrides Karalisko Daiļo mākslu akadēmiju (1894-1895).

1895. gadā, kad ģimene pārcēlās uz Barselonu, dons Hosē savus kolēģus Daiļo mākslu skolā pārliecināja, lai tie noeksaminē viņa trīspadsmitgadīgo dēlu. Pablo visus eksāmenus nokārtoja spīdoši un tika ieskaitīts skolas pēdējā kursā, kur studēja klasisko mākslu un klusās dabas. Taču drīz jaunais mākslinieks šo mācību iestādi pameta, tāpat arī divus gadus vēlāk Madrides Karalisko Daiļo mākslu akadēmiju.[2] Šajos gados Pablo centīgi kopēja savu mīļo mākslinieku – Velaskesa un Goijas – darbus un daudz gleznoja. Jaunā mākslinieka darbu liela daļa bija veltīta ģimenei, arī tēvam. Tieši tēvs bija modelis gleznai „Zinātne un žēlsirdība”, kuru izrādīja Nacionālajā daiļo mākslu izstādē Madridē un apbalvoja ar zelta medaļu izstādē Malagā. [2] Jaunā mākslinieka agrīnajos darbos jūtama Tulūza-Lotreka, El Greko, Sezana ietekme. Šajā laikā Pablo savus darbus sāka parakstīt ar savas mātes meitas uzvārdu – Pikaso.[2] Barselonā Pikaso atgriezās jūnijā 1898. gadā. Tur viņš iestājās mākslinieciskā biedrībā "Els Quatre Gats", pēc nosaukuma – bohēmā kafejnīca ar apaļiem galdiem. Šajā kafejnīcā norisinājās viņa pirmā izstāde.
1901. — 1904. gads: "Zilais" posms

Pablo Pikaso 1902. gada sākumā uzsāka radīt gleznas īpaša stilā, kuru dēvē par „zilo” laiku. Darbi, kas gleznoti laikā starp 1901. un 1904. gadu, ir zaļganos un zilos toņos.[2] Šo stilu Pablo izstrādāja, kad atgriezās uz Barselonu 1903.-1904. gados. Viņa darbos šajā laikā ir izteikti novecošanas un nāves tēmas, raksturīgas arī nabadzības, melanholijas un skumju tēmas ("Sieviete ar matu kušķi", 1903. gads) Cilvēku atainotās kustības bija palēninātas, it kā gleznu tēli ieklausās sevī. ("Absenta mīļotāja", 1901. gads; „Sieviete ar izsekotāju”, 1901. gads; „Randiņš”, 1902. gads; „Ubags ar zēnu”, 1903. gads) Mākslinieks gleznoja galvenokārt izmantojot zilganos toņus. Attēlojot cilvēka ciešanas, Pikaso šajā laikā gleznoja aklus, nabadzīgus tēlus. Šie tēli ar neparastiem ķermeņiem daļēji atgādināja slavenā spāņu gleznotāja El Greko darbus. Gleznas „Vecais ubags ar puisēnu” un „Vecais ģitārists” ir labākie „zilā perioda” darbi, un tie kļuva par īstu nabadzības alegoriju. [2] Attēlotos vīriešu tēlos bieži jaušami Pikaso tēva vaibsti. Pats mākslinieks pēc četrdesmit gadiem atzinās: „Katru reizi, kad zīmēju vīrieti, es, pat negribot, domāju par tēvu. Mans vīrietis – dons Hosē, un tā būs tik ilgi, cik dzīvošu.” Ne mazāk ievērojamas „zilajā” periodā ir gleznas, kurās ir sievietes tēls ("Sieviete mantiļā", "Dāma zilajā" u.c.) Īpaši jauki ir maigi skumjie audekli, kas veltīti mātes tēmai. No tiem pazīstamākā ir glezna "Māte un bērns pie jūras". „Es vispirms esmu sieviešu gleznotājs,” Pablo vienmēr atkārtoja. [2] Mākslinieka daiļradē veiksmīgs bija 1903. gads, kad tika radīti vairāki ļoti labi darbi ("Dzīve" u.c.). Tie autoram deva pirmos īstos panākumus, un divdesmit divus gadus veicais Pikaso kļuva pazīstams profesionāļu vidū. Ja nepiemin 1907. gadu, kad Pikaso atklāja kubismu, vai 1937. gadu, kad viņš uzgleznoja slaveno "Gerniku", tad 1903. gads ir visveiksmīgākais mākslinieka daiļrades biogrāfijā.
1904. — 1906. gads: "Rozā" posms

1905.-1907. gadā mākslinieka darbos krāsu gamma mainījās: tajā sāka dominēt rožaini, sarkani un zeltaini toņi. Šo laiku dēvē par "rozo" posmu Pikaso mākslā. Šī perioda labākie darbi - "Meitene uz lodes", "Akrobāts un mazais Arlekens" un "Komedianti" - uzgleznoti 1905. gadā. "Rozā" laikā mākslinieks savos darbos vairāk attēloja klaidoņus-aktierus, dejotāji un klauni - cirka un teātra tēma dominēja, kura mijās ar cilvēka vientulības un romantikas noskaņām.

Šajā laikā Pikaso pārcēlās uz Franciju. Parīzē viņš sameklēja darbnīcu, kurā nebija ne gāzes, ne elektrības, bet mākslinieks tur strādāja pat naktīs, sveču gaismā. Darbnīca bija arī viņa dzīvoklis, kur tikties ar draugiem.

Darbnīcā viņš iepazinās ar Fernandu Olivjē, kas kļuva par viņa modeli, vēlāk - par pirmo sievieti, ar kuru viņš sāka ģimenes dzīvi. Fernanda par Pikaso teica, ka viņš ir cilvēks, kad piemīt "magnētisms, kad vienkārši nevar pretoties". Tieši viņa iedvesmoja Pablo radīt viņa slavenākos "rozā" posma darbus. Mākslinieks Fernandu attēlojis daudzās gleznās, no kurām plašāk pazīstama ir "Sieviete, kura ķemmējas", un dažās lieliskās skulptūrās - portretos, kas atlieti bronzā. 1907. gadā mākslinieks uzgleznoja "Aviņonas meitenes", kuru uzskata par vienu no meistara pazīstamākajiem darbiem. Šajā gleznā viņš turpina prostitūcijas tēmu, kuru aizsāka jau sava radošā ceļa sākumā. Spāņu rakstnieks Karloss Rohass rakstīja, ka, attēlojot kritušās sievietes, Pikaso "atbīvoja mūsdienu glezniecību no tabu". Kā stāstīja pats mākslinieks, sākumā gleznas nosaukums bijis "Atklātā māja Aviņonas ielā", bet vēlāk dzejnieks Andrē Salmons, kuru darbs apmulsināja, to nosauca - "Aviņonas meitenes". Glezna radās kubisma aizsākumā, kad mākslinieks vēl tikai sāka figūras konstruēt no ģeometriskām formām, cenšoties "savienot plaknes izjūtu ar telpiskuma uztveri".[2]

Pasaulē slaveno darbu "Meitene uz lodes" 1905. gads,uzskata par pārejas darbu no "zilā" posma un "rozā" posma. Gleznā spilgti redzams kontrasts un līniju, formu balanse, vieglums un tajā pašā laikā smaguma iezīmes. "Rozā" posmu Pablo noslēdz ar antīkiem darbiem kā "Meitene ar āzi" 1906. gads; "Zēns ar zirgiem" 1906. gads.
Kubisms

No eksperimenta ar krāsām un noskaņu radīšanu Pikaso pievērsās formas analīzei: apzinātā personības destrukcijas deformācija, vienpusēja Sezana sistēmas interpretācija un interese par afrikāņu skulptūrām noved viņu pie absolūti jauna žanra. Kopā ar Žoržu Braku, kuru iepazina 1907. gadā, Pikaso kļūst par pamatlicēju kubismam – mākslas virzienam, kurš noraida naturālisma, dabiskuma tradīcijas un grafiski kognitīvo mākslas funkciju. Par kubisma formulu Pikaso izteicās tā, ka „dabas formas ir jātraktē tā, lai to varētu izteikt cilindra, lodes vai konusa veidā”.

Atklājot jaunāko virzienu mākslā, Pikaso turpināja radošos meklējumus. Viņa gleznošanas veids nemitīgi mainījās. Ik pa trīs gadiem viņš pārsteidza kritiķus ar saviem atklājumiem glezniecībā.

Pikaso īpašu uzmanību veltīja formu veidošanā un ģeometriskiem blokiem, kā arī palielina un lauž apjomus, sadalot to plaknēs un robežās, kas turpinās telpā, kuru pats uzskata par veselu ķermeni, ko ierobežo tikai gleznas platne.

Pablo Pikaso jaunradi kubisma laikā var iedalīt trijās daļās: 1.posms, kad Pablo ietekmējās no Sezāna mākslas; 2.pomsms t.s. "analītiskais" laiks un 3.posms "sintētiskais" laiks.

1. posmā tika radītas tādas gleznas kā - "Trīs sievietes" 1908. gads; "Kannas un bļodas" 1908. gads; "Sieviete ar vēdekli" 1909. gads un citi darbi, kuriem raksturīgi zaļganīgi, brūngansarkani toņi. Gleznās vērojama izpludinātība un miglainība, bet gleznas tēls kontruēts no vienkāršām ģeometriskām formām.

2.posmā t.s. "analītiskajā" laikā mākslinieks dala priekšmetus uz smalkiem fragmentiem, izteikti iezīmējot robežas starp tiem. Priekšmeta forma it kā izplūst visā gleznā. Vispazīstamākie darbi šajā laikā - "Fernandas Olivjē portrets" 1909. gads, "Ambruza Vollāra portrets" 1910. gads, "Kenveinera portrets" 1910. gads u.c.

3.posmā t.s. "sintētiskājā" laikā - kubisms piešķīra Pablo darbiem kontrastu un dekoratīvu raksturu. Gleznās galveno lomu ieņem priekšmeti - notis,pīpes, dažādi mūzikas instrumenti, vīna pudeles, galda piederumi u.tml. Pikaso vēlējās panākt kubismā apstrakti estētiskus darbus, tādēļ bieži darbos tika izmanoti dažādi priekšmeti no "reālas pasaules" kā virves, smiltis u.c. Pazīstamie darbi šajā "sintētiskā" kubismā - "Vijole un ģitāra" 1913. gads; "Klusā daba ar pītu krēslu" 1911. - 1912. gadi. u.c.[3]

Lielākā daļa sabiedrības nepieņēma kubismu, bet Pikaso turpināja radīt jaunus mākslas darbus.

Jauns lūzums Pablo Pikaso daiļradē notika Pirmā pasaules kara gados - 1915.-1917. gadā. Kara gados mainījās pasaules izpratne: cilvēki citādi vērtēja savu dzīvi, un Pikaso nonāca līdz domai, ka "mākslai ir jāpievēršas dzīvei". Viņš sāka gleznot ne tikai distruktīvas kompozīcijas, bet arī darbus, izmantojot "visiem saprotamu glezniecības valodu". Par mākslinieka ideālu kļuva Engrs - izcils klasiskā zīmējuma meistars. Atgriezies klasikā, Pikaso turpināja strādāt arī kā kubists. Šajos gados mākslinieks uzgleznoja vairākus izteiksmīgus portretus: radiniekus un sev tuvus cilvēkus, Renuāru, Apolinēru, Žakobu un Volāru. Radīja arī portretu sēriju, kas veltīta krievu baleta dejotājai Olgai Hohlovai, kas 1913. gadā kļuva par mākslinieka sievu. 1916. gadā Pikaso ģimenē piedzima dēls Pols. Drīzumā Pikaso izšķīras ar Olgu Hohlovu. [2]
Atsauces

«Pablo Picasso: Biography, Paintings: Founder Of Cubism; Spanish Artist» (angliski). visual-arts-cork.com. Skatīts: 2012-04-02.
Sprinģis E., 100 ievērojamākie mākslinieki, Rīga:Izdevniecība Aplis, 2006

    «Пабло Пикассо | 1909—1917: кубизм». Picasso-pablo.ru. Skatīts: 2014-04-01.

Ārējās saites
	Vikikrātuvē par šo tēmu ir pieejami multivides faili. Skatīt: Pablo Pikaso

    «Oficiālā mājaslapa» (franciski).
    «Kubisma glezniecība» (latviski). LIIS.

Aizmetņa ikona 	Šī gleznotāja biogrāfija ir nepilnīga. Jūs varat dot savu ieguldījumu Vikipēdijā, papildinot to.
Autoritatīvā vadība 	

    WorldCat VIAF: 15873 LCCN: n78086005 ISNI: 0000 0001 2275 5381 GND: 118594206 SELIBR: 211453 SUDOC: 027071790 BNF: cb11919660r (data) BIBSYS: x90058585 ULAN: 500009666 NLA: 35422161 NDL: 00452768 NKC: jn19990006541 ICCU: IT\ICCU\CFIV\051221 BNE: XX1637941 KulturNav: id 

Kategorijas:

    Nepabeigti raksti par gleznotājiemSpānijas gleznotājiSpānijas māksliniekiSpānijas tēlniekiKubismsPodniecībaKomunisti188. gadā dzimušie1973. gadā mirušie

Viktors Igo
Vikipēdijas lapa
(Pāradresēts no Victor Hugo)
Viktors Igo
Victor Hugo
Viktors Igo
Personīgā informācija
Dzimis 	1802. gada 26. februārī
Bezansona, Karogs: Francija Francija
Miris 	1885. gada 22. maijā (83 gadi)
Parīze, Karogs: Francija Francija
Pilsonība 	Karogs: Francija Francija
Tautība 	francūzis
Paraksts 	Autograph-VictorHugo.png
Literārā darbība
Nodarbošanās 	dzejnieks, dramaturgs, rakstnieks
Valoda 	franču valoda
Literatūras virzieni 	romantisms
Slavenākie darbi 	"Parīzes Dievmātes katedrāle" (Notre-Dame de Paris, 1831)
"Nožēlojamie" (Les Misérables, 1862)
"Cilvēks, kas smejas" (L'Homme qui rit, 1869)
Ietekmējies no
[rādīt]
Ietekmējis
[rādīt]
Mākslas portāls / Literatūras vikiprojekts                        Infokaste

Viktors Igo (Victor-Marie Hugo, dzimis 1802. gada 26. februārī Bezansonā (franču: Besançon)[1], miris 1885. gada 22. maijā) bija franču romantisma rakstnieks. Igo darbojās arī dzejā, dramaturģijā un publicistikā. Iespējams, franču kultūrā augstāk tiek vērtēta Igo dzeja un dramaturģija, tomēr pārējā pasaulē viņš pazīstams kā romānu autors, no kuriem pazīstamākie ir "Parīzes Dievmātes katedrāle" (Notre-Dame de Paris, 1831), "Nožēlojamie" (Les Misérables, 1862), "Cilvēks, kas smejas" (L'Homme qui rit, 1869) autors.
Biogrāfija

Dzimis Bezansonā Napoleona armijas ģenerāļa (pārliecināta republikāņa un ateista) un kuģu būvnieka meitas (pārliecinātas katolietes) ģimenē. Vecāku uzskatu atšķirība spēcīgi ietekmēja Igo vēlākos uzskatus. Bērnību Viktors Igo kopā ar tēvu, kas tur bija dienesta darīšanās, pavadīja Marseļā, Korsikā, Elbā, Itālijā un Madridē, periodiski atgriežoties Parīzē. No 1814. līdz 1818. gadam Igo mācījās licejā un tur 14 gadu vecumā sāka literāro darbību.

1824. gadā publicēja pirmo dzejoļu krājumu (Nouvelles Odes et Poésies Diverses), par kuru ieguva karaļa Luija XVIII stipendiju. 1826. gadā izdotais dzejoļu krājums (Odes et Ballades) atnesa Igo vispārēju atpazīstamību Francijā, bet 1831. gadā publicētais romāns "Parīzes Dievmātes katedrāle" — vispasaules slavu. 1841. gadā viņš tika ievēlēts Franču akadēmijā, bet karalis Luijs Filips iecēla Igo pēru kārtā. Izmantojot Pēru palātu, Igo iesaistījās politiskajā dzīvē un uzstājās par nāvessoda atcelšanu — tādi turpinot aizstāvēt pozīciju ieņemtu jau agrajā jaunībā savos pirmajos literārajos darbos "Nāvinieka pēdējā diena" (Le dernier jour d'un condamné) (1829) un " Klods Gio" (Claude Gueux) (1834)[2], sociālo līdztiesību, preses brīvību un Polijas pašpārvaldi.

Pēc 1848. gada revolūcijas darbojās likumdošanas un satversmes sapulcē. Pēc tam, kad Francijā varu pārņēma Napoleons III, Igo devās trimdā, iesākumā uz Briseli, vēlāk uz Džērsiju un Gērnsiju. Dzīvodams Gērnsijā, Igo publicēja romānu "Nožēlojamie". Kaut arī 1859. gadā Napoleons III deklarēja politisko amnestiju, Igo atteicās ierasties Francijā līdz 1870. gadam, kad Napoleons III zaudēja varu un Igo triumfāli atgriezās Parīzē.

1870. gada Franču-prūšu kara laikā Igo dzīvoja aplenktajā Parīzē. Mira 1885. gadā Parīzē, apglabāts Panteonā vienā kapličā ar Aleksandru Dimā un Emīlu Zolā.
Atsauces un piezīmes

http://www.besancon.fr/index.php?p=1328

    http://www.assemblee-nationale.fr/histoire/VictorHugo.asp

Ārējās saites

    Vikikrātuvē ir pieejami multimediju faili par šo tēmu. Skatīt: Viktors Igo.
    Igo muzejs (franciski)
    Igo portāls (franciski)
    Viktora Igo Francija (angliski)
    Viktors Igo Gērnsijā (angliski)

Johans Volfgangs fon Gēte
Vikipēdijas lapa
Johans Volfgangs fon Gēte
Johann Wolfgang von Goethe
Johans Volfgangs fon Gēte
Personīgā informācija
Dzimis 	1749. gada 28. augustā
Frankfurte pie Mainas, Svētā Romas impērija
(Karogs: Vācija Vācija)
Miris 	1832. gada 22. martā (82 gadi)
Veimāra, Saksija-Veimāra
(Karogs: Vācija Vācija)
Tautība 	Vācietis
Paraksts 	Goethe Signature.svg
Literārā darbība
Nodarbošanās 	Rakstnieks, dzejnieks, dramaturgs, mākslas teorētiķis.
Valoda 	vācu valoda
Literatūras virzieni 	Sturm und Drang, Veimāras klasicisms
Slavenākie darbi 	Fausts (Faust. Eine Tragödie., 1808; Faust. Der Tragödie zweiter Teil, 1832)
Augstskola 	Leipcigas Universitāte
Ietekmējies no
[rādīt]
Ietekmējis
[rādīt]
Mākslas portāls / Literatūras vikiprojekts                        Infokaste

Johans Volfgangs fon Gēte (vācu: Johann Wolfgang von Goethe, arī Göthe, dzimis 1749. gada 29. augustā, miris 1832. gada 22. martā) bija vācu dzejnieks, rakstnieks, dabaszinātnieks, mākslas teorētiķis, valsts darbinieks. Gēte ir viens no izcilākajiem vācu dzejniekiem un dramaturgiem, sākotnēji Sturm und Drang ("Vētras un dziņu"), bet vēlāk — Veimāras klasicisma pārstāvis. Gētes pazīstamākie darbi ir romāni "Jaunā Vertera ciešanas", "Vilhelma Meistera mācību gadi", "Vilhelma Meistera klejojumu gadi" un traģēdija "Fausts".

Satura rādītājs

    1 Biogrāfija
        1.1 Bērnība
        1.2 Studiju gadi
            1.2.1 Leipciga (1765-1768)
        1.3 Ārējās saites

Biogrāfija
Crystal Clear app kedit.svg
	Šis raksts ir jāuzlabo, lai ievērotu Vikipēdijā pieņemto stilu un/vai formatēšanu.
Iemesls: Jāpabeidz biogrāfijas sadaļa
Lūdzu, palīdzi uzlabot šo rakstu. Ja ir kādi ieteikumi, vari tos pievienot diskusijā. Vairāk lasi lietošanas pamācībā.
Bērnība

Gēte dzimis Vācijā, Frankfurtē pie Mainas. Pamatizglītību Gēte ieguva mājās no tēva; mājās Gēte apguvis, piemēram, latīņu, grieķu, franču, angļu, ivrita valodas. Gēte jau visai agri sācis interesēties par literatūru, un vispirms uzmanību pievērsis Homēram un Frīdriham Gotlībam Klopštokam. Agri radusies arī interese par teātri.
Studiju gadi
Leipciga (1765-1768)

No 1765. līdz 1768. gadam Gēte studēja jurisprudenci Leipcigā. Sauso un garlaicīgo tiesību zinātņu studiju vietā viņš gan priekšroku deva poētikas lekcijām, kuras Leipcigas universitātē lasīja dzejnieks Kristians Firhtegots Gellerts. Tāpat Gēte mācījās zīmēšanu pie Leipcigas akadēmijas direktora Ādama Frīdriha Ēzera.

Šajā laikā Gēte daudz rakstīja, taču gandrīz visus šī laika darbus vēlāk iznīcināja; saglabājusies tikai komēdija "Līdzvainīgie" (Die Mitschuldigen).
Ārējās saites

    Vikikrātuvē ir pieejami multimediju faili par šo tēmu. Skatīt: Johans Volfgangs fon Gēte.

Viljams Šekspīrs
Vikipēdijas lapa
Viljams Šekspīrs
William Shakespeare
Viljams Šekspīrs
Personīgā informācija
Dzimis 	kristīts 1564. gada 26. aprīlī (dzimšanas datums nezināms)
Valsts karogs: Anglija Stretforda pie Eivonas, Vorikšīra, Anglija
Miris 	1616. gada 23. aprīlī
Valsts karogs: Anglija Stretforda pie Eivonas, Vorikšīra, Anglija
Tautība 	Anglis
Paraksts 	William Shakespeare Signature.svg
Literārā darbība
Nodarbošanās 	Dramaturgs, dzejnieks, aktieris
Valoda 	Angļu
Mākslas portāls / Literatūras vikiprojekts                        Infokaste

Viljams Šekspīrs (angļu: William Shakespeare, kristīts 1564. gada 26. aprīlī, miris 1616. gada 23. aprīlī) bija angļu dzejnieks un dramaturgs, tradicionāli atzīts par visu laiku izcilāko angļu valodā rakstījušo autoru, kā arī par vienu no izcilākajiem autoriem pasaules literatūrā vispār.[1] Šekspīrs uzrakstījis 38 lugas, 154 sonetus un vēl citus dzejas darbus.

Šekspīra lugām raksturīgi daudzveidīgi un dziļi izstrādāti raksturi, filozofiskums. Tās ir tulkotas daudzās jo daudzās pasaules valodās; Šekspīra kopotie raksti izdoti arī latviešu valodā.

Satura rādītājs

    1 Dzīve
    2 Darbi
        2.1 Traģēdijas
        2.2 Vēsturiskas drāmas
        2.3 Traģikomēdijas
        2.4 Komēdijas
        2.5 Poēmas
        2.6 Soneti
        2.7 Zudušās lugas
    3 Atsauces
    4 Ārējās saites

Dzīve
Viljama Šekspīra ģerbonis.

Viljams Šekspīrs dzimis Stretfordā pie Eivonas, viņa tēvs Džons Šekspīrs bijis turīgs cimdu meistars un aldermanis, māte Mērija Ārdena — muižnieku meita. Šekspīra dzimšanas datums nav zināms, bet viņš ir kristīts 1564. gada 26. aprīlī Svētā Džordža dienā.

Šekspīra izglītība, iespējams, jau sākās no sešu vai septiņu gadu vecuma, Stratfordas gramatikas skolā. Šī skola atrodas netālu no viņa mājām — Henley street. Stratforda skola bija uzbūvēta jau 200 gadus pirms bija piedzimis Šekspīrs. Kā jau visi šī laika dižākie dramaturgi un dzejnieki, mācījas lasīt un rakstīt no Ābeces. Lielākā daļa no mācībām tika pasniegta Latīņu valodā, bet bija arī pāris mācību stundas, kas norisinājās angļu valodā. Viņam bija jāmācās Latīņu darbu autori, kā piemēram — Seneka, Cicerons, Ovīdijs, Vergilijs, Horācijs. Šie autori radīja interesi un ietekmi turpmākajos Šekspīra darbos. Šekspīra ikdienas darbību pēc tam, kad viņš atstāja skolu, un pirms viņš atkal parādījās kā profesionāls aktieris, 1580. gados nav iespējams izsekot. Iespējams ka viņš varētu būt strādājis kā skolotājs vai advokāts vai par cimdu meistaru kopā ar tēvu un brāli Gilbertu, ir visai ticams. Šis ir liels zaudējums Šekspīra biogrāfijā, jo vienīgais ko mēs varam uzzināt ir tas ka viņš ir apprecējies ar bāreni — Annu Hateveju (Anne Hathaway, 1556-1623). V. Šekspīra un Annas Hetavejas laulībā piedzima trīs bērni — Susanna (1583-1649), un nedaudz vēlāk, dvīņi, māsa Judīte (1585-1662) un brālis Hamnet (1585-1596) viņa vienīgais dēls un mantinieks, kas nomira 11 gadu vecumā. Nav īsti skaidrs, ko Šekspīrs dara pirmajos gados pēc laulības, bet 1588 gadā viņš dodas uz Londonu. Strādā Globe teātrī.
Darbi
Traģēdijas

    "Tits Androniks" (1594)
    "Romeo un Džuljeta" (1595, latviski teātrī kopš 1899)
    "Jūlijs Cēzars" (1599, latviski teātrī kopš 1900)
    "Hamlets" (1601, latviski teātrī kopš 1894)
    "Troils un Kresīda" (1602)
    "Otello" (1604, latviski teātrī kopš 1895)
    "Karalis Līrs" (1605, latviski teātrī kopš 1903)
    "Makbets" (1606, latviski teātrī kopš 1896)
    "Antonijs un Kleopatra" (1607, latviski teātrī kopš 1914)
    "Koriolāns" (1607)
    "Atēnietis Timons" (1608)
    "Simbelīns" (1610)

Vēsturiskas drāmas

    "Henrijs VI" triloģija (1590 — 1592)
    "Ričards III" (1593, latviski teātrī kopš 1893)
    "Henrijs VIII" (1593)
    "Ričards II" (1595)
    "Karalis Džons" (1596)
    "Henrijs IV" diloģija (1597 — 1598, latviski teātrī kopš 1970)
    "Henrijs V" (1598)

Traģikomēdijas

    "Venēcijas tirgotājs" (1596, latviski teātrī kopš 1888)
    "Beigas labas, viss labs" (1603, latviski teātrī kopš 1927)
    "Dots pret dotu" (1604, latviski teātrī kopš 1927)
    "Perikls" (1609)
    "Ziemas pasaka" (1611, latviski teātrī kopš 1899)
    "Vētra" (1611)
    "Divi dižciltīgi radinieki" (1614) (kopā ar Džonu Flečeru)

Komēdijas

    "Maldu komēdija" (1592, latviski teātrī kopš 1925)
    "Spītnieces savaldīšana" (1593, latviski teātrī kopš 1939)
    "Divi veronieši" (1594, latviski teātrī kopš 1937)
    "Veltas pūles mīlā" (1594, latviski teātrī kopš 1925)
    "Sapnis vasaras naktī" (1596, latviski teātrī kopš 1892)
    "Jautrās vindzorietes" (1598, latviski teātrī kopš 1922)
    "Liela brēka maza vilna" (1598, latviski teātrī kopš 1923)
    "Kā jums tīk" (1599, latviski teātrī kopš 1904, pirmoreiz ar nosaukumu "Juku jukām")
    "Divpadsmitā nakts" (1600, latviski teātrī kopš 1921)

Poēmas

    "Venēra un Adonīds" (1593)
    "Lukrēcijas nolaupīšana" (1594)
    "Fēnikss un Dūja" (1601)
    "Mīlētāju sūdzība" (1609)

Soneti

    Rakstīti laika posmā no 1592. līdz 1598. gadam

Zudušās lugas

    "Mīlas uzvara" (1598)
    "Stāsts par Kardenio" (1613)

Atsauces

    Greenblatt, Stephen (2005). Will in the World: How Shakespeare Became Shakespeare. London: Pimlico, 11. ISBN 0-7126-0098-1.
    • Bevington, David (2002) Shakespeare, 1—3. Oxford: Blackwell. ISBN 0-631-22719-9.
    • Wells, Stanley (1997). Shakespeare: A Life in Drama. New York: W. W. Norton, 399. ISBN 0-393-31562-2.

Ārējās saites
	Vikikrātuvē par šo tēmu ir pieejami multivides faili. Skatīt: Viljams Šekspīrs

    Encyclopædia Britannica ieraksts (angliski)


Aizmetņa ikona 	Šī rakstnieka biogrāfija ir nepilnīga. Jūs varat dot savu ieguldījumu Vikipēdijā, papildinot to.

Kārlis Skrastiņš
Vikipēdijas lapa
Vērtīgs raksts
Kārlis Skrastiņš Ice hockey pictogram.svg
Kārlis Skrastiņš 2006. gadā
Personas dati
Dzimis 	1974. gada 9. jūlijā
Valsts karogs: Padomju Savienība Rīga, Latvijas PSR, PSRS
Miris 	2011. gada 7. septembrī (37 gadu vecumā)
Valsts karogs: Krievija Jaroslavļa, Krievija
Augums 	187 cm
Svars 	96 kg
Iesauka 	Dzelzs vīrs (Iron Man)
Sporta veids 	Hokejs
Pozīcija 	Aizsargs
Nūjas tvēriens 	Kreisais
Profesionāļa karjera 	1991—2011
Drafts
Pirmsdrafta klubs 	Turku TPS
NHL drafts 	230., devītajā kārtā, 1998
Drafta klubs 	Našvilas "Predators"
Profesionālie klubi
Sezonas 	Klubs
1991—1995 	Valsts karogs: Latvija HK Pārdaugava Rīga
1995—1998 	Valsts karogs: Somija Turku TPS
1998—2003 	Valsts karogs: Amerikas Savienotās Valstis Našvilas "Predators"
2003—2004 	Valsts karogs: Amerikas Savienotās Valstis Kolorādo "Avalanche"
2004—2005 	Valsts karogs: Latvija HK Rīga 2000
2005—2008 	Valsts karogs: Amerikas Savienotās Valstis Kolorādo "Avalanche"
2008—2009 	Valsts karogs: Amerikas Savienotās Valstis Floridas "Panthers"
2009—2011 	Valsts karogs: Amerikas Savienotās Valstis Dalasas "Stars"
2011 	Valsts karogs: Krievija Jaroslavļas "Lokomotiv"
Nacionālā izlase
Sezonas 	Valsts
1992—2010 	Flag of Latvija Latvija

Infokaste atjaunota 2013. gada 6. oktobrī.

Kārlis Skrastiņš (dzimis 1974. gada 9. jūlijā Rīgā, miris 2011. gada 7. septembrī Jaroslavļā) bija latviešu hokejists, spēlēja aizsarga pozīcijā, bija Latvijas hokeja izlases dalībnieks. Savas karjeras laikā Skrastiņš aizvadīja 832 spēles Nacionālās hokeja līgas klubos Našvilas "Predators", Kolorādo "Avalanche", Floridas "Panthers" un Dalasas "Stars". Latvijas izlases rindās Skrastiņš piedalījās trīs Olimpisko spēļu turnīros, kā arī deviņos Pasaules čempionātos, kopā izlases sastāvā laukumā dodoties 151 spēlē.[1]

Vairākus gadus Skrastiņam piederēja Nacionālās hokeja līgas rekords par visvairāk pēc kārtas aizvadītajām spēlēm starp aizsargiem. Viņš pēc kārtas bija aizvadījis 495 spēles, tobrīd labojot Tima Hortona 1968. gadā uzstādīto rekordu.

Skrastiņš gāja bojā 37 gadu vecumā Jaroslavļas aviokatastrofā.

Satura rādītājs

    1 Spēlētāja karjera
        1.1 Karjeras sākumgadi
        1.2 Turku TPS (1995—1998)
        1.3 Našvilas "Predators" (1998—2003)
        1.4 Kolorādo "Avalanche" (2003—2008)
            1.4.1 NHL rekords
        1.5 Florida un Dalasa (2008—2011)
        1.6 Latvijas izlase
    2 Nāve
        2.1 Piemiņa
    3 Privātā dzīve
    4 Karjeras statistika
        4.1 Karjera Latvijas izlasē
    5 Atsauces
    6 Ārējās saites

Spēlētāja karjera
Karjeras sākumgadi

K. Skrastiņš hokejā trenēties sāka piecu gadu vecumā "Dinamo" sporta skolā.[2] Viņa pirmais treneris bija Helmuts Hincenbergs,[3] vēlāk aizsargu trenēja arī Jevgeņijs Banovs un Jevgeņijs Linkevičs.[2][4] Aizsarga pozīcijā Skrastiņš spēlēja jau no mazotnes, taču līdz pat pusaudža gadiem visnotaļ bieži Kārlim tika uzticēts aizvietot iztrūkstošos komandas biedrus, spēlējot uzbrukumā.[4] Jauno aizsargu ievēroja treneris Mihails Beskašnovs, kurš kopā ar savu konsultantu Banovu Skrastiņu uzaicināja pievienoties Rīgas RASMS komandai.[2][4] 1990.—91. gada sezonā komandas sastāvā izcīnīja 13. vietu PSRS otrajā līgā.[5]

Profesionālā spēlētāja karjeru uzsāka 1991. gadā HK Rīgas "Pārdaugava" sastāvā, tās rindās cīnoties gan PSRS pirmās, gan arī otrās līgas čempionātā. "Pārdaugavas" sastāvā jaunais aizsargs aizvadīja trīs sezonas. 1993. gadā kopā ar komandu izcīnīja Latvijas čempionu, savukārt 1994. gadā K. Skrastiņš pildīja arī komandas kapteiņa funkcijas.[6] 1994.—95. gada sezonā, kas bija Skrastiņa pēdējā "Pārdaugavas" rindās, ar 18 (4+14) gūtiem punktiem bija komandas trešais rezultatīvākais spēlētājs pēc Leonīda Tambijeva un Andreja Ignatoivča.[5]
Turku TPS (1995—1998)

1995. gada vasarā K. Skrastiņš noslēdza pārbaudes laika līgumu ar SM līgas čempionvienību Turku TPS,[4]:96[7] kuras galvenais treneris tolaik bija Latvijas izlases konsultants Vladimirs Jurzinovs un kurā spēlēja arī izlases uzbrucējs Vjačeslavs Fanduls.[8] Tieši Jurzinovs aizsargu bija ievērojis Bratislavā notiekošā 1995. gada B grupas čempionāta laikā un aicinājis viņu pievienoties TPS rindām.[2] Iepriekš Skrastiņš bija nopietni apsvēris karjeru turpināt Ziemeļamerikā, uz kuru 1995. gada vasarā bija devusies virkne "Pārdaugavas" hokejistu.[4]:92

Pēc pārbaudes laika izturēšanas līgums ar aizsargu tika noslēgts uz trim gadiem.[4] 1996. un 1997. gadā TPS sastāvā izcīnīja Somijas čempionāta sudraba medaļu.[9] 1997. gadā Skrastiņš kopā ar komandu izcīnīja uzvaru arī IIHF Eiropas hokeja līgas un Superkausa turnīros. Visu trīs sezonu gaitā Skrastiņš komandas rindās neizlaida nevienu spēli.[4]:92

Komandas rindās aizsargs spēlēja, līdz 1998. gada NHL draftā ar kopējo 230. numuru viņu izraudzījās Našvilas "Predators",[10] un hokejists pārcēlās uz Ziemeļameriku. Tobrīd Skrastiņš jau bija sasniedzis 24 gadu vecumu.
Našvilas "Predators" (1998—2003)

Nacionālās hokeja līgas kluba Našvilas "Predators" sastāvā Skrastiņš debitēja 1999. gada 9. februārī, maču noslēdzot ar rezultatīvu piespēli un 16:05 laukumā pavadītām minūtēm. 1998.—99. gada sezonā "Predators" sastāvā aizsargs laukumā devās vēl arī nākamajā spēlē, taču tad atgriezās IHL kluba Milvokī "Admirals" rindās, kurā sezonu bija iesācis. 1999.—2000. gada sezonu Skrastiņš sāka "Admirals" rindās, komandas sastāvā aizvadot 19 spēles, taču jau visai drīz aizsargam izdevās nostiprināties "Predators" sastāvā, komandas rindās laukumā dodoties 59 spēles. Pirmos vārtus NHL hokejists guva 1999. gada 26. decembra spēlē pret Sentluisas "Blues".[4]:213 2000.—01. gada sezonu aizsargs jau pilnībā aizvadīja Nacionālajā hokeja līgā.

K. Skrastiņš "Predators" rindās aizvadīja piecas sezonas. Nevienā no tām komandai Stenlija kausa izcīņas spēlēm kvalificēties neizdevās. 2003. gada vasarā Skrastiņa līgums ar Našvilas klubu bija beidzies, un 30. jūnijā "Predators" aizmainīja tiesības uz Skrastiņu uz Kolorādo "Avalanche", pretī saņemot 2004. gada NHL drafta trešās kārtas izvēles tiesības.[11] 15. jūlijā "Avalanche" ar latviešu aizsargu noslēdza trīs gadu līgumu.[4]
Kolorādo "Avalanche" (2003—2008)

2003.—04. gada sezonā Skrastiņš divus mēnešus bija savainots, taču par spīti tam turpināja spēlēt, jau ceturto sezonu pēc kārtas laukumā dodoties visās 82 regulārās sezonas spēlēs.[2] Vēl 2001. gadā komanda bija izcīnījusi otro Stenlija kausu tās īsās pastāvēšanas vēsturē, taču pēc tam sekoja divas nepārliecinošas izslēgšanas kārtas sērijas, kā rezultātā 2003.—04. gada sezonā nokomplektētais komandas sastāvs, jo īpaši tās uzbrucēju rindas, tika uzskatītas par ļoti spēcīgām.[12] Par spīti tam, komanda pirmo reizi tās pastāvēsanas vēsturē neizcīnīja divīzijas čempiones titulu, un Stenlija kausa izcīņā izstājās jau otrajā kārtā ar 2—4 piekāpjoties Sanhosē "Sharks".

2005.—06. gada sezonā Skrastiņš bloķēja 207 pretinieku metienus, kas bija otrs labākais rādītājs visā NHL.[13] 2006.—07. gada sezonā ar 190 bloķētiem metieniem viņš ierindojās septītajā vietā NHL.[14] 2006. gada 30. jūnijā "Avalanche" pagarināja līgumu ar Skrastiņu uz nākamajām trim sezonām, aizsargam katrā no tām saņemot 2,4 miljonus ASV dolāru.[13]

Lai gan iepriekšējās astoņās sezonās komanda divreiz bija izcīnījusi Stenlija kausu un vēl trīs reizes sasniegusi konferences finālu, trīsarpus sezonu laikā, ko "Avalanche" rindās aizvadīja K. Skrastiņš, komandai neizdevās pārvarēt Stenlija kausa izcīņas otro kārtu, 2006.—07. gada sezonā tai pat nekvalificējoties.

2004.—2005. gada NHL sezonas lokauta laikā Skrastiņš atgriezās Latvijā, sezonu aizvadot Latvijas hokeja līgas klubā HK Rīga 2000. Līgumu ar klubu viņš noslēdza 25. septembrī.[4]:214 Viņš spēlēja vienā pārī ar Ronaldu Ozoliņu un tika atzīts par Baltkrievijas Ekstralīgas sezonas labāko aizsargu,[4] vienlaikus kopā ar komandu izcīnīja jau savu otro Latvijas čempiona titulu. Lai gan hokejists bija saņēmis piedāvājumus no vairāku augstāka līmeņa Eiropas hokeja līgu komandām, Skrastiņš izvēlējās palikt Latvijā, jo tobrīd viņa sieva gaidīja meitu.[2]
NHL rekords

2007. gada 8. februārī K. Skrastiņš kopš 2000. gada 21. februāra bija aizvadījis jau 487 spēles pēc kārtas un tādējādi laboja Tima Hortona rekordu par visvairāk pēc kārtas aizvadītajām NHL spēlēm starp aizsargiem.[15][16] Šajā periodā Skrastiņš vairākkārt spēlēja par spīti dažādiem savainojumiem, to starpā, piemēram, lauztu plaukstas locītavu vai nopietnu ceļgala savainojumu.[15] 2000. gada 18. februāra spēle pret "Blues" bija vienīgā, kuru K. Skrastiņš līdz tam bija izlaidis visā savā NHL karjerā. Viņa sērija ilga tikai līdz 25. februārim,[17] kad viņš sasniedza 495 spēļu robežu un pēc tam izlaida vairāk nekā 10 spēles ceļgala traumas dēļ. Arī pirms 2000. gada 18. februāra, kad Skrastiņš bija izlaidis iepriekšējo spēli, traumas aizsargu nebija traucējušas piedalīties spēlēs piecus, sešus gadus. Skrastiņa rekordu 2011. gada 15. martā pārspēja kanādietis Džejs Baumīsters.[18]

Pateicoties savai izturībai un pašaizliedzībai, viņš ieguva iesauku "dzelzs vīrs" (Iron Man).[19][20] Tā paša gada martā "Avalanche" vadība Skrastiņu nominēja Bila Mastertona balvai, bet viņš to neieguva.
Florida un Dalasa (2008—2011)

Pēc trīsarpus Kolorādo "Avalanche" sastāvā aizvadītām sezonām 2008. gada 26. februārī viņš tika aizmainīts Floridas "Panthers", "Avalanche" pretī saņemot baltkrievu aizsargu Ruslanu Saleju.[21][22]

Par spīti tam, ka 2007.—08. gada sezonā pārtrūka Skrastiņa 495 pēc kārtas aizvadīto spēļu sērija un viņš izlaida 22 regulārās sezonas spēles, sezonas gaitā Skrastiņš bloķēja 105 metienus.[14] 2008. gada 16. oktobrī viņš aizvadīja savu 600. spēli NHL karjerā[23] un 1. novembrī guva savu 100. rezultativitātes punktu.[24] 2008.—09. gada sezona izvērtās par Skrastiņa rezultatīvāko NHL karjerā, tajā atzīmējoties ar 18 (4+14) rezultativitātes punktiem. Sezonu viņš noslēdza ar 171 bloķētiem metieniem, kas bija devītais labākais rādītājs līgā.[14]

2009. gada 2. jūlijā K. Skrastiņš parakstīja 2,75 miljonus ASV dolārus vērtu divu sezonu līgumu ar NHL klubu Dalasas "Stars".[14] Abus 2009.—10. gada sezonā gūtos vārtus Skrastiņš guva 19. decembra uzvarā pār Detroitas "Red Wings". "Stars" rindās Skrastiņš spēlēja līdz 2010.—2011. gada sezonas beigām. Savus pēdējos vārtus NHL Skrastiņš guva 2011. gada 3. februāra mačā pret Bostonas "Bruins".[4]:214

2011. vasarā viņš kļuva par brīvo aģentu, un, lai gan hokejista pakalpojumos bija ieinteresēts NHL klubs Kolumbusas "Blue Jackets",[4]:147 2011. gada 28. jūnijā viņš parakstīja līgumu ar KHL klubu Jaroslavļas "Lokomotiv".[25] Līguma vērtība bija aptuveni 2,5 miljoni ASV dolāru.[4] Augustā "Lokomotiv" sastāvā viņš piedalījās komandas pārbaudes spēlēs, kopā ar komandu iegūstot Latvijas dzelzceļa kausu.[26]
Latvijas izlase

Latvijas izlasē sastāvā debitēja 18 gadu vecumā 1992. gada 7. novembrī mačā pret Lietuvas izlasi,[27] kas bija pirmā Latvijas izlases spēle pēc neatkarības atjaunošanas.[28] Spēli Skrastiņš aizvadīja vienā pārī ar savu vienaudzi Igoru Bondarevu.[2] Pirmos vārtus izlases sastāvā guvis 1992. gada 28. decembrī pret Francijas izlasi.[27] Kopumā izlases sastāvā Skrastiņš piedalījies 151 spēlē, tajās atzīmējoties ar 68 (28+30) rezultativitātes punktiem.[1]

Latvijas izlases sastāvā piedalījies 2002., 2006. un 2010. gada Olimpisko spēļu turnīros, kā arī divpadsmit (1993, 1994, 1995, 1996, 1997, 1998, 1999, 2000, 2001, 2003, 2005, 2009) Pasaules čempionātos. Vairākos turnīros, tai skaitā 2005. un 2009. gada Pasaules čempionātā, kā arī 2006. un 2010. gada Olimpiskajās spēlēs,[29] bijis Latvijas izlases kapteinis. Sākotnēji 2009. gada Pasaules čempionātā nav vēlējies spēlēt dažādo savainojumu dēļ, taču Māris Baldonieks un Kirovs Lipmans aizsargu tomēr pierunājuši.[4] 1993. gadā spēlējis arī Pasaules čempionātā junioriem.

2003. gada Pasaules čempionātā mačā pret Zviedrijas izlasi veica efektīgu spēka paņēmienu pret Markusu Nilsonu, saņemot noraidījumu līdz spēles beigām, kas nozīmētu arī vienas spēles diskvalifikāciju, taču pēc mača noslēguma sods tika atcelts.[4]:136 Jau vēlāk turnīrā Skrastiņš mačā pret Baltkrieviju guva trīs vārtus un tādējādi kļuva par pirmo Latvijas izlases aizsargu un vien trešo spēlētāju, kas Pasaules čempionāta spēlē atzīmējies ar hat-trick.[30] Vienlaikus viņš kļuva par pirmo aizsargu Pasaules čempionātu vēsturē, kas vienā mača trešdaļā guvis trīs vārtus.[4]:138 Ar sešās spēlēs gūtiem sešiem punktiem (3+3) K. Skrastiņš turnīru noslēdza kā komandas rezultatīvākais spēlētājs.

2002. gada Olimpisko spēļu turnīrā "Predators" ļāva aizsargam pievienoties komandai tikai uz vienu spēli, kurā izlase izcīnīja 6:6 neizšķirtu pret slovākiem, savukārt pavasarī notiekošajā 2002. gada Pasaules čempionātā K. Skrastiņš nevarēja piedalīties, jo pēc NHL sezonas beigām viņa pārstāvētā "Predators" vienība vēlējās, lai hokejists veiktu ceļgala operāciju.[2] Tas bija pirmais Pasaules čempionāts, kuru aizsargs izlaida. Uz 2004. gada Pasaules čempionātu aizsargs netika "Avalanche" dalības Stenlija kausa izcīņā dēļ.

Pēdējo spēli Latvijas izlases sastāvā aizvadīja 2010. gada 23. februārī 2010. gada Vankūveras Olimpisko spēļu kvalifikācijas kārtā pret Čehijas izlasi.[31]
Nāve
Cilvēki noliek svecītes pie Arena 2000 Jaroslavļā

2011. gada 7. septembrī Krievijā avarēja lidmašīna Jak-42, kurā atradās Jaroslavļas "Lokomotiv" spēlētāji, tajā skaitā K. Skrastiņš.[32] Lidmašīna avarēja plkst. 16.02 pēc Maskavas laika (15.02 pēc Rīgas laika) 2,5 km attālumā no Tunošas lidostas (pacelšanās vieta), kas atrodas netālu no Jaroslavļas, Krievijā. Tajā pašā dienā tika oficiāli paziņots, ka K. Skrastiņš ir gājis bojā.[33][34] Viņš kļuva par piekto latviešu sportistu, kas gājis bojā aviokatastrofā.[35]
Piemiņa

Īsi pēc traģēdijas cilvēki pulcējās gan pie Arēnas Rīga, gan arī Latvijas Hokeja federācijas biroja Raunas ielā, lai aizdegtu svecītes un noliktu ziedus. K. Skrastiņa pīšļi Rīgā tika sagaidīti ar militāru godu un valsts karogu.[36] Atvadīšanās no Skrastiņa notika 16. septembrī Arēnā Rīga. Uz to ieradās vairāki tūkstoši cilvēku.[37]

Skrastiņa pēdējais NHL klubs Dalasas "Stars" paziņoja, ka tās spēlētāji 2011.—2012. gada sezonu aizvadīs ar uz ķiverēm uzlīmētiem 37. numuriem. Tāpat komanda godināja Skrastiņu ar klusuma brīdi pirms 22. septembra pirmssezonas pārbaudes spēles. Aizsargs Breds Lukovičs, kuram jaunajā sezonā bija paredzēts 37. spēļu numurs, to aizvadīja ar 47. numuru.[14] 2011. gada septembrī bojā gājušos Skrastiņu, Ruslanu Saleju un Veidu Belaku ar īpašu pasākumu pirms pirmās regulārā čempionāta spēles 8. oktobrī godināja arī spēlētāju agrākais klubs Kolorādo "Avalanche".[14]

2011. gada 22. decembrī Latvijas Gada balvas sportā 2011 ceremonijā viņam tika piešķirta balva "Paraugs sportā".[38] 2012. gada martā Latvijas hokeja federācija paziņoja, ka Latvijas izlases ietvaros iemūžinās "7". numuru, ar kuru izlasē startēja K. Skrastiņš.[39]
Privātā dzīve

K. Skrastiņš ģimenē piedzima kā ceturtais bērns pēc brāļa Ata un māsām Unas un Ievas, viņam bija arī jaunāka māsa Ruta.[2] Viņa tēvs Mārtiņš bija inžerienis ģeologs, māte Ieva strādāja Organiskās sintēzes institūta Eksperimentālajā rūpnīcā.[4] Kopā ar ģimeni uzaudzis Rīgā komunālajā dzīvoklī.[4] Hokejists bija precējies ar Zani Skrastiņu, ģimenē ir trīs meitas — Karolīna, Laurēna un Vivienna,[31] ģimene pastāvīgi dzīvo ASV. Iepriekš hokejistam bija ilgstošas attiecības ar latviešu aktrisi un modeli Aiju Tēraudu.[4]:120

Mācījās Rīgas 2. vidusskolā, taču vēlāk pārgāja uz Rīgas 93. vidusskolu, kur bija izveidota hokejistu specklase.[4]
Karjeras statistika
Sezona 	Klubs 	Līga 	Sp 	V 	RP 	P-ti 	SM 	Sp 	V 	RP 	P-ti 	SM
1991.—92. 	HK Pārdaugava Rīga 	Latvija 	16 	7 	6 	13 	10 	— 	— 	— 	— 	—
1992.—93. 	HK Pārdaugava Rīga 	Krievija 	40 	3 	5 	8 	16 	2 	0 	0 	0 	0
1992.—93. 	HK Pārdaugava Rīga 	Latvija 	10 	7 	2 	9 	12 	— 	— 	— 	— 	—
1993.—94. 	HK Pārdaugava Rīga 	Krievija 	42 	7 	5 	12 	18 	2 	1 	0 	1 	4
1994.—95. 	HK Pārdaugava Rīga 	Krievija 	52 	4 	14 	18 	69 	— 	— 	— 	— 	—
1995.—96. 	Turku TPS 	SM līga 	50 	4 	11 	15 	32 	11 	2 	2 	4 	10
1996.—97. 	Turku TPS 	SM līga 	50 	2 	8 	10 	20 	12 	0 	4 	4 	2
1997.—98. 	Turku TPS 	SM līga 	48 	4 	15 	19 	67 	4 	0 	0 	0 	0
1998.—99. 	Našvilas "Predators" 	NHL 	2 	0 	1 	1 	0 	— 	— 	— 	— 	—
1998.—99. 	Milvoki "Admirals" 	IHL 	75 	8 	36 	44 	47 	2 	0 	1 	1 	2
1999.—00. 	Našvilas "Predators" 	NHL 	59 	5 	6 	11 	20 	— 	— 	— 	— 	—
1999.—00. 	Milvoki "Admirals" 	IHL 	19 	3 	8 	11 	10 	— 	— 	— 	— 	—
2000.—01. 	Našvilas "Predators" 	NHL 	82 	1 	11 	12 	30 	— 	— 	— 	— 	—
2001.—02. 	Našvilas "Predators" 	NHL 	82 	4 	13 	17 	36 	— 	— 	— 	— 	—
2002.—03. 	Našvilas "Predators" 	NHL 	82 	3 	10 	13 	44 	— 	— 	— 	— 	—
2003.—04. 	Kolorādo "Avalanche" 	NHL 	82 	5 	8 	13 	26 	11 	0 	2 	2 	2
2004.—05. 	HK Rīga 2000 	Baltkrievija 	34 	8 	17 	25 	30 	3 	0 	0 	0 	25
2004.—05. 	HK Rīga 2000 	Latvija 	4 	0 	4 	4 	0 	9 	3 	10 	13 	33
2005.—06. 	Kolorādo "Avalanche" 	NHL 	82 	3 	11 	14 	65 	9 	0 	1 	1 	10
2006.—07. 	Kolorādo "Avalanche" 	NHL 	68 	0 	11 	11 	30 	— 	— 	— 	— 	—
2007.—08. 	Kolorādo "Avalanche" 	NHL 	43 	1 	3 	4 	20 	— 	— 	— 	— 	—
2007.—08. 	Floridas "Panthers" 	NHL 	17 	1 	0 	1 	12 	— 	— 	— 	— 	—
2008.—09. 	Floridas "Panthers" 	NHL 	80 	4 	14 	18 	30 	— 	— 	— 	— 	—
2009.—10. 	Dalasas "Stars" 	NHL 	79 	2 	11 	13 	24 	— 	— 	— 	— 	—
2010.—11. 	Dalasas "Stars" 	NHL 	74 	3 	5 	8 	38 	— 	— 	— 	— 	—
Kopā NHL 	832 	32 	104 	136 	375 	20 	0 	3 	3 	12
Karjera Latvijas izlasē
Gads 	Izlase 	Turnīrs 	Sp 	V 	RP 	P-ti 	SM
1993 	Latvija 	PČ-C 	7 	1 	6 	7 	0
1993 	Latvija 	OS kval. 	4 	1 	1 	2 	2
1994 	Latvija 	PJČ-C 	4 	1 	5 	6 	33
1994 	Latvija 	PČ-B 	7 	3 	5 	8 	0
1995 	Latvija 	PČ-B 	7 	1 	1 	2 	4
1997 	Latvija 	PČ 	8 	0 	3 	3 	4
1998 	Latvija 	PČ 	6 	0 	1 	1 	6
1999 	Latvija 	PČ 	6 	1 	1 	2 	6
2000 	Latvija 	PČ 	7 	1 	2 	3 	4
2001 	Latvija 	PČ 	6 	3 	0 	3 	0
2002 	Latvija 	OS 	1 	0 	0 	0 	0
2003 	Latvija 	PČ 	6 	3 	3 	6 	27
2005 	Latvija 	OS kval. 	3 	1 	0 	1 	0
2005 	Latvija 	PČ 	6 	2 	0 	2 	2
2006 	Latvija 	OS 	5 	0 	1 	1 	0
2009 	Latvija 	PČ 	7 	1 	1 	2 	0
2010 	Latvija 	OS 	4 	0 	0 	0 	0
Pieaugušo izlasē kopā 	151 	28 	38 	66 	89
Atsauces

Latvijas hokeja federācija. «Latvijas valstsvienības visu laiku spēlētāju statistika (1991 - 17.05.2013)», 2013. gada 20. maijā. Skatīts: 2013. gada 4. oktobrī.
Ingrīda Jurševica; Māra Jurševica. Latvijas hokeja pavasaris, 2006. ISBN 9984-19-936-3.
Māris Zembergs. «Amats - pirmais treneris». Diena.lv, 2005. gada 8. aprīlī. Skatīts: 2013. gada 6. oktobrī.
Guntis Keisels. 37 stāsti par Kārli, 2012. ISBN 978-9934-11-192-1.
Ainis Ulmanis. Melnās ripas bruņinieki. Latvijas Hokeja federācija, 1998. ISBN 9789984190174.
Armands Puče. Sarauj, Latvija!, 2000. ISBN 9984-05-299-0.
«Kārlis Skrastiņš tuvojas NHL rekorda uzstādīšanai». delfi.lv. 2007. gada 30. janvārī. Skatīts: 2011. gada 7. septembrī.
Jānis Matulis. Baldera skalpu man nevajag, 2006. ISBN 9984-542-10-6.
«Eliteprospects profils». eliteprospects.com. Skatīts: 2011. gada 7. septembrī. (angliski)
«Karlis Skrastins #37 - D». TSN.ca. Skatīts: 2011. gada 16. septembrī.
«Karlis Skrastins». Legends of Hockey. Skatīts: 2011. gada 16. septembrī.
Heika, Mike. «Avs' silver lining has a cloud». ESPN, 2003-09-24. Skatīts: 2007-06-17.
Podāns, Armands (2006. gada 1. oktobrī). ""Avalanche" bez Bleika, bet ar Sakiku". Sporta Avīze (Rīga: SIA "Mediju nams"): 23. lpp. ISSN 1691-0451.
«Stars Sign Karlis Skrastins To Two-Year Deal». Stars. 2009. gada 2. jūlijā. Skatīts: 2011. gada 16. septembrī. Kļūda atsaucē: nederīga <ref> iezīme; nosaukums "stars" definēts vairākas reizes ar dažādu saturu
«Avalanche blue-liner Karlis Skrastins sets ironman mark». CBC. 2007. gada 8. februārī. Skatīts: 2011. gada 16. septembrī.
«Kārlis Skrastiņš uzstāda NHL rekordu». delfi.lv. 2007. gada 9. februārī. Skatīts: 2011. gada 7. septembrī.
Associated Press. «Skrastins' consecutive game streak ends at 495». ESPN, 2007. gada 26. februārī. Skatīts: 2011. gada 16. septembrī.
«Bouwmeester sets ironman record for defensemen». NHL. 2011-03-15. Skatīts: 2012-02-17.
«Karlis Skrastins, Ice Hockey». Vancouver 2010. Arhivēts no oriģināla, laiks: 2010. gada 14. maijā. Skatīts: 2011. gada 16. septembrī.
«Latvija atvadās no leģendārā Kārļa Skrastiņa». kasjauns.lv. 2011. gada 16. septembrī. Skatīts: 2011. gada 16. septembrī.
Juris Miņins. «Skrastiņš dodas uz Floridu». sportacentrs.com, 2008. gada 26. februārī. Skatīts: 2011. gada 16. septembrī.
«Avalanche acquire Ruslan Salei». CBC. 2008. gada 26. februārī. Skatīts: 2011. gada 16. septembrī.
«Wild Thrash Panthers with 6 goals». NHL. 2008. gada 16. oktobrī. Skatīts: 2011. gada 16. septembrī.
«Predators outlast Panthers». CBS Sports. 2008. gada 1. novembrī. Skatīts: 2011. gada 16. septembrī.
«Kārlis Skrastiņš kļuvis par Jaroslavļas 'Lokomotiv' spēlētāju». delfi.lv. 2011. gada 29. jūnijā. Skatīts: 2011. gada 16. septembrī.
«Skrastiņa 'Lokomotiv' izcīna LDz kausu». delfi.lv. 2011. gada 27. augustā. Skatīts: 2011. gada 16. septembrī.
"Kārlis Skrastiņš". Sporta Avīze (Rīga: SIA "Mediju nams") 2: 19. lpp. 2009. gadā.
"Visas Latvijas izlases spēles". Sporta Avīze (Rīga: SIA "Mediju nams") 2: 54. lpp. 2009. gadā.
Dainis Caune. Latvija Vankūverā. Latvijas Olimpiskā komiteja, 2010. 137. lpp. ISBN 978-9984-4903-3-5.
"Individuālie rekordi". Sporta Avīze (Rīga: SIA "Mediju nams") 2: 72. lpp. 2009. gadā.
BNS. «Hokejista Kārļa Skrastiņa biogrāfija un sportiskā karjera». delfi.lv, 2011. gada 7. septembrī. Skatīts: 2011. gada 8. septembrī.
Jānis Celmiņš. «Jaroslavļā nogāzusies "Lokomotiv" lidmašīna, oficiālu ziņu par Skrastiņu nav». sportacentrs.com, 2011. gada 7. septembrī. Skatīts: 2011. gada 7. septembrī.
TVNET/BNS. «Latvijas ĀM apstiprina - Skrastiņš ir gājis bojā». tvnet.lv, 2011. gada 7. septembrī. Skatīts: 2011. gada 7. septembrī.
«'Lokomotiv' aviokatastrofa: Skrastiņš gājis bojā». delfi.lv. 2011. gada 7. septembrī. Skatīts: 2011. gada 8. septembrī.
BNS. «Skrastiņš ir piektais Latvijas sportists, kura dzīve apraujas aviokatastrofā». delfi.lv, 2011. gada 7. septembrī. Skatīts: 2011. gada 7. septembrī.
«Kārļa Skrastiņa pīšļi Rīgā sagaidīti ar militāru godu». delfi.lv. 2011. gada 11. septembrī. Skatīts: 2013. gada 7. oktobrī.
«Atvadīties no Kārļa Skrastiņa jau ieradušies vairāki simti cilvēku». kasjauns.lv. 2011. gada 16. septembrī. Skatīts: 2013. gada 7. oktobrī.
«Ar balvu 'Latvijas paraugs sportā' godina Kārli Skrastiņu». delfi.lv. 2011. gada 23. decembrī. Skatīts: 2011. gada 23. decembrī.

    «LHF valde oficiāli apstiprina Skrastiņa numura iemūžināšanu». Delfi.lv. 2012. gada 12. martā. Skatīts: 2012. gada 12. martā.

Ārējās saites

    The Internet Hockey Database profils (angliski)
    Eurohockey profils (angliski)
    Eliteprospects profils (angliski)
    NHL profils (angliski)
    Hockey-Reference profils (angliski)
    Sports-Reference profils (angliski)
    ESPN profils (angliski)
    TSN profils (angliski)

[rādīt] 
Latvijas izlase
Autoritatīvā vadība 	

    VIAF: 305130660 

Kategorijas:

    Vērtīgi raksti1974. gadā dzimušie2011. gadā mirušieRīgā dzimušieLatvijas hokejistiHK Rīgas "Pārdaugava" spēlētājiRīgas RASMS spēlētājiHK Rīgas 2000 spēlētājiNašvilas "Predators" spēlētājiKolorādo "Avalanche" spēlētājiFloridas "Panthers" spēlētājiDalasas "Stars" spēlētājiJaroslavļas "Lokomotiv" spēlētāji2002. gada Ziemas Olimpisko spēļu dalībnieki2006. gada Ziemas Olimpisko spēļu dalībnieki2010. gada Ziemas Olimpisko spēļu dalībniekiAviokatastrofās bojā gājušieLatvijas čempioni hokejāRīgas Meža kapos apglabātie
Kārlis Skrastiņš
Vikipēdijas lapa
Vērtīgs raksts
Kārlis Skrastiņš Ice hockey pictogram.svg
Kārlis Skrastiņš 2006. gadā
Personas dati
Dzimis 	1974. gada 9. jūlijā
Valsts karogs: Padomju Savienība Rīga, Latvijas PSR, PSRS
Miris 	2011. gada 7. septembrī (37 gadu vecumā)
Valsts karogs: Krievija Jaroslavļa, Krievija
Augums 	187 cm
Svars 	96 kg
Iesauka 	Dzelzs vīrs (Iron Man)
Sporta veids 	Hokejs
Pozīcija 	Aizsargs
Nūjas tvēriens 	Kreisais
Profesionāļa karjera 	1991—2011
Drafts
Pirmsdrafta klubs 	Turku TPS
NHL drafts 	230., devītajā kārtā, 1998
Drafta klubs 	Našvilas "Predators"
Profesionālie klubi
Sezonas 	Klubs
1991—1995 	Valsts karogs: Latvija HK Pārdaugava Rīga
1995—1998 	Valsts karogs: Somija Turku TPS
1998—2003 	Valsts karogs: Amerikas Savienotās Valstis Našvilas "Predators"
2003—2004 	Valsts karogs: Amerikas Savienotās Valstis Kolorādo "Avalanche"
2004—2005 	Valsts karogs: Latvija HK Rīga 2000
2005—2008 	Valsts karogs: Amerikas Savienotās Valstis Kolorādo "Avalanche"
2008—2009 	Valsts karogs: Amerikas Savienotās Valstis Floridas "Panthers"
2009—2011 	Valsts karogs: Amerikas Savienotās Valstis Dalasas "Stars"
2011 	Valsts karogs: Krievija Jaroslavļas "Lokomotiv"
Nacionālā izlase
Sezonas 	Valsts
1992—2010 	Flag of Latvija Latvija

Infokaste atjaunota 2013. gada 6. oktobrī.

Kārlis Skrastiņš (dzimis 1974. gada 9. jūlijā Rīgā, miris 2011. gada 7. septembrī Jaroslavļā) bija latviešu hokejists, spēlēja aizsarga pozīcijā, bija Latvijas hokeja izlases dalībnieks. Savas karjeras laikā Skrastiņš aizvadīja 832 spēles Nacionālās hokeja līgas klubos Našvilas "Predators", Kolorādo "Avalanche", Floridas "Panthers" un Dalasas "Stars". Latvijas izlases rindās Skrastiņš piedalījās trīs Olimpisko spēļu turnīros, kā arī deviņos Pasaules čempionātos, kopā izlases sastāvā laukumā dodoties 151 spēlē.[1]

Vairākus gadus Skrastiņam piederēja Nacionālās hokeja līgas rekords par visvairāk pēc kārtas aizvadītajām spēlēm starp aizsargiem. Viņš pēc kārtas bija aizvadījis 495 spēles, tobrīd labojot Tima Hortona 1968. gadā uzstādīto rekordu.

Skrastiņš gāja bojā 37 gadu vecumā Jaroslavļas aviokatastrofā.

Satura rādītājs

    1 Spēlētāja karjera
        1.1 Karjeras sākumgadi
        1.2 Turku TPS (1995—1998)
        1.3 Našvilas "Predators" (1998—2003)
        1.4 Kolorādo "Avalanche" (2003—2008)
            1.4.1 NHL rekords
        1.5 Florida un Dalasa (2008—2011)
        1.6 Latvijas izlase
    2 Nāve
        2.1 Piemiņa
    3 Privātā dzīve
    4 Karjeras statistika
        4.1 Karjera Latvijas izlasē
    5 Atsauces
    6 Ārējās saites

Spēlētāja karjera
Karjeras sākumgadi

K. Skrastiņš hokejā trenēties sāka piecu gadu vecumā "Dinamo" sporta skolā.[2] Viņa pirmais treneris bija Helmuts Hincenbergs,[3] vēlāk aizsargu trenēja arī Jevgeņijs Banovs un Jevgeņijs Linkevičs.[2][4] Aizsarga pozīcijā Skrastiņš spēlēja jau no mazotnes, taču līdz pat pusaudža gadiem visnotaļ bieži Kārlim tika uzticēts aizvietot iztrūkstošos komandas biedrus, spēlējot uzbrukumā.[4] Jauno aizsargu ievēroja treneris Mihails Beskašnovs, kurš kopā ar savu konsultantu Banovu Skrastiņu uzaicināja pievienoties Rīgas RASMS komandai.[2][4] 1990.—91. gada sezonā komandas sastāvā izcīnīja 13. vietu PSRS otrajā līgā.[5]

Profesionālā spēlētāja karjeru uzsāka 1991. gadā HK Rīgas "Pārdaugava" sastāvā, tās rindās cīnoties gan PSRS pirmās, gan arī otrās līgas čempionātā. "Pārdaugavas" sastāvā jaunais aizsargs aizvadīja trīs sezonas. 1993. gadā kopā ar komandu izcīnīja Latvijas čempionu, savukārt 1994. gadā K. Skrastiņš pildīja arī komandas kapteiņa funkcijas.[6] 1994.—95. gada sezonā, kas bija Skrastiņa pēdējā "Pārdaugavas" rindās, ar 18 (4+14) gūtiem punktiem bija komandas trešais rezultatīvākais spēlētājs pēc Leonīda Tambijeva un Andreja Ignatoivča.[5]
Turku TPS (1995—1998)

1995. gada vasarā K. Skrastiņš noslēdza pārbaudes laika līgumu ar SM līgas čempionvienību Turku TPS,[4]:96[7] kuras galvenais treneris tolaik bija Latvijas izlases konsultants Vladimirs Jurzinovs un kurā spēlēja arī izlases uzbrucējs Vjačeslavs Fanduls.[8] Tieši Jurzinovs aizsargu bija ievērojis Bratislavā notiekošā 1995. gada B grupas čempionāta laikā un aicinājis viņu pievienoties TPS rindām.[2] Iepriekš Skrastiņš bija nopietni apsvēris karjeru turpināt Ziemeļamerikā, uz kuru 1995. gada vasarā bija devusies virkne "Pārdaugavas" hokejistu.[4]:92

Pēc pārbaudes laika izturēšanas līgums ar aizsargu tika noslēgts uz trim gadiem.[4] 1996. un 1997. gadā TPS sastāvā izcīnīja Somijas čempionāta sudraba medaļu.[9] 1997. gadā Skrastiņš kopā ar komandu izcīnīja uzvaru arī IIHF Eiropas hokeja līgas un Superkausa turnīros. Visu trīs sezonu gaitā Skrastiņš komandas rindās neizlaida nevienu spēli.[4]:92

Komandas rindās aizsargs spēlēja, līdz 1998. gada NHL draftā ar kopējo 230. numuru viņu izraudzījās Našvilas "Predators",[10] un hokejists pārcēlās uz Ziemeļameriku. Tobrīd Skrastiņš jau bija sasniedzis 24 gadu vecumu.
Našvilas "Predators" (1998—2003)

Nacionālās hokeja līgas kluba Našvilas "Predators" sastāvā Skrastiņš debitēja 1999. gada 9. februārī, maču noslēdzot ar rezultatīvu piespēli un 16:05 laukumā pavadītām minūtēm. 1998.—99. gada sezonā "Predators" sastāvā aizsargs laukumā devās vēl arī nākamajā spēlē, taču tad atgriezās IHL kluba Milvokī "Admirals" rindās, kurā sezonu bija iesācis. 1999.—2000. gada sezonu Skrastiņš sāka "Admirals" rindās, komandas sastāvā aizvadot 19 spēles, taču jau visai drīz aizsargam izdevās nostiprināties "Predators" sastāvā, komandas rindās laukumā dodoties 59 spēles. Pirmos vārtus NHL hokejists guva 1999. gada 26. decembra spēlē pret Sentluisas "Blues".[4]:213 2000.—01. gada sezonu aizsargs jau pilnībā aizvadīja Nacionālajā hokeja līgā.

K. Skrastiņš "Predators" rindās aizvadīja piecas sezonas. Nevienā no tām komandai Stenlija kausa izcīņas spēlēm kvalificēties neizdevās. 2003. gada vasarā Skrastiņa līgums ar Našvilas klubu bija beidzies, un 30. jūnijā "Predators" aizmainīja tiesības uz Skrastiņu uz Kolorādo "Avalanche", pretī saņemot 2004. gada NHL drafta trešās kārtas izvēles tiesības.[11] 15. jūlijā "Avalanche" ar latviešu aizsargu noslēdza trīs gadu līgumu.[4]
Kolorādo "Avalanche" (2003—2008)

2003.—04. gada sezonā Skrastiņš divus mēnešus bija savainots, taču par spīti tam turpināja spēlēt, jau ceturto sezonu pēc kārtas laukumā dodoties visās 82 regulārās sezonas spēlēs.[2] Vēl 2001. gadā komanda bija izcīnījusi otro Stenlija kausu tās īsās pastāvēšanas vēsturē, taču pēc tam sekoja divas nepārliecinošas izslēgšanas kārtas sērijas, kā rezultātā 2003.—04. gada sezonā nokomplektētais komandas sastāvs, jo īpaši tās uzbrucēju rindas, tika uzskatītas par ļoti spēcīgām.[12] Par spīti tam, komanda pirmo reizi tās pastāvēsanas vēsturē neizcīnīja divīzijas čempiones titulu, un Stenlija kausa izcīņā izstājās jau otrajā kārtā ar 2—4 piekāpjoties Sanhosē "Sharks".

2005.—06. gada sezonā Skrastiņš bloķēja 207 pretinieku metienus, kas bija otrs labākais rādītājs visā NHL.[13] 2006.—07. gada sezonā ar 190 bloķētiem metieniem viņš ierindojās septītajā vietā NHL.[14] 2006. gada 30. jūnijā "Avalanche" pagarināja līgumu ar Skrastiņu uz nākamajām trim sezonām, aizsargam katrā no tām saņemot 2,4 miljonus ASV dolāru.[13]

Lai gan iepriekšējās astoņās sezonās komanda divreiz bija izcīnījusi Stenlija kausu un vēl trīs reizes sasniegusi konferences finālu, trīsarpus sezonu laikā, ko "Avalanche" rindās aizvadīja K. Skrastiņš, komandai neizdevās pārvarēt Stenlija kausa izcīņas otro kārtu, 2006.—07. gada sezonā tai pat nekvalificējoties.

2004.—2005. gada NHL sezonas lokauta laikā Skrastiņš atgriezās Latvijā, sezonu aizvadot Latvijas hokeja līgas klubā HK Rīga 2000. Līgumu ar klubu viņš noslēdza 25. septembrī.[4]:214 Viņš spēlēja vienā pārī ar Ronaldu Ozoliņu un tika atzīts par Baltkrievijas Ekstralīgas sezonas labāko aizsargu,[4] vienlaikus kopā ar komandu izcīnīja jau savu otro Latvijas čempiona titulu. Lai gan hokejists bija saņēmis piedāvājumus no vairāku augstāka līmeņa Eiropas hokeja līgu komandām, Skrastiņš izvēlējās palikt Latvijā, jo tobrīd viņa sieva gaidīja meitu.[2]
NHL rekords

2007. gada 8. februārī K. Skrastiņš kopš 2000. gada 21. februāra bija aizvadījis jau 487 spēles pēc kārtas un tādējādi laboja Tima Hortona rekordu par visvairāk pēc kārtas aizvadītajām NHL spēlēm starp aizsargiem.[15][16] Šajā periodā Skrastiņš vairākkārt spēlēja par spīti dažādiem savainojumiem, to starpā, piemēram, lauztu plaukstas locītavu vai nopietnu ceļgala savainojumu.[15] 2000. gada 18. februāra spēle pret "Blues" bija vienīgā, kuru K. Skrastiņš līdz tam bija izlaidis visā savā NHL karjerā. Viņa sērija ilga tikai līdz 25. februārim,[17] kad viņš sasniedza 495 spēļu robežu un pēc tam izlaida vairāk nekā 10 spēles ceļgala traumas dēļ. Arī pirms 2000. gada 18. februāra, kad Skrastiņš bija izlaidis iepriekšējo spēli, traumas aizsargu nebija traucējušas piedalīties spēlēs piecus, sešus gadus. Skrastiņa rekordu 2011. gada 15. martā pārspēja kanādietis Džejs Baumīsters.[18]

Pateicoties savai izturībai un pašaizliedzībai, viņš ieguva iesauku "dzelzs vīrs" (Iron Man).[19][20] Tā paša gada martā "Avalanche" vadība Skrastiņu nominēja Bila Mastertona balvai, bet viņš to neieguva.
Florida un Dalasa (2008—2011)

Pēc trīsarpus Kolorādo "Avalanche" sastāvā aizvadītām sezonām 2008. gada 26. februārī viņš tika aizmainīts Floridas "Panthers", "Avalanche" pretī saņemot baltkrievu aizsargu Ruslanu Saleju.[21][22]

Par spīti tam, ka 2007.—08. gada sezonā pārtrūka Skrastiņa 495 pēc kārtas aizvadīto spēļu sērija un viņš izlaida 22 regulārās sezonas spēles, sezonas gaitā Skrastiņš bloķēja 105 metienus.[14] 2008. gada 16. oktobrī viņš aizvadīja savu 600. spēli NHL karjerā[23] un 1. novembrī guva savu 100. rezultativitātes punktu.[24] 2008.—09. gada sezona izvērtās par Skrastiņa rezultatīvāko NHL karjerā, tajā atzīmējoties ar 18 (4+14) rezultativitātes punktiem. Sezonu viņš noslēdza ar 171 bloķētiem metieniem, kas bija devītais labākais rādītājs līgā.[14]

2009. gada 2. jūlijā K. Skrastiņš parakstīja 2,75 miljonus ASV dolārus vērtu divu sezonu līgumu ar NHL klubu Dalasas "Stars".[14] Abus 2009.—10. gada sezonā gūtos vārtus Skrastiņš guva 19. decembra uzvarā pār Detroitas "Red Wings". "Stars" rindās Skrastiņš spēlēja līdz 2010.—2011. gada sezonas beigām. Savus pēdējos vārtus NHL Skrastiņš guva 2011. gada 3. februāra mačā pret Bostonas "Bruins".[4]:214

2011. vasarā viņš kļuva par brīvo aģentu, un, lai gan hokejista pakalpojumos bija ieinteresēts NHL klubs Kolumbusas "Blue Jackets",[4]:147 2011. gada 28. jūnijā viņš parakstīja līgumu ar KHL klubu Jaroslavļas "Lokomotiv".[25] Līguma vērtība bija aptuveni 2,5 miljoni ASV dolāru.[4] Augustā "Lokomotiv" sastāvā viņš piedalījās komandas pārbaudes spēlēs, kopā ar komandu iegūstot Latvijas dzelzceļa kausu.[26]
Latvijas izlase

Latvijas izlasē sastāvā debitēja 18 gadu vecumā 1992. gada 7. novembrī mačā pret Lietuvas izlasi,[27] kas bija pirmā Latvijas izlases spēle pēc neatkarības atjaunošanas.[28] Spēli Skrastiņš aizvadīja vienā pārī ar savu vienaudzi Igoru Bondarevu.[2] Pirmos vārtus izlases sastāvā guvis 1992. gada 28. decembrī pret Francijas izlasi.[27] Kopumā izlases sastāvā Skrastiņš piedalījies 151 spēlē, tajās atzīmējoties ar 68 (28+30) rezultativitātes punktiem.[1]

Latvijas izlases sastāvā piedalījies 2002., 2006. un 2010. gada Olimpisko spēļu turnīros, kā arī divpadsmit (1993, 1994, 1995, 1996, 1997, 1998, 1999, 2000, 2001, 2003, 2005, 2009) Pasaules čempionātos. Vairākos turnīros, tai skaitā 2005. un 2009. gada Pasaules čempionātā, kā arī 2006. un 2010. gada Olimpiskajās spēlēs,[29] bijis Latvijas izlases kapteinis. Sākotnēji 2009. gada Pasaules čempionātā nav vēlējies spēlēt dažādo savainojumu dēļ, taču Māris Baldonieks un Kirovs Lipmans aizsargu tomēr pierunājuši.[4] 1993. gadā spēlējis arī Pasaules čempionātā junioriem.

2003. gada Pasaules čempionātā mačā pret Zviedrijas izlasi veica efektīgu spēka paņēmienu pret Markusu Nilsonu, saņemot noraidījumu līdz spēles beigām, kas nozīmētu arī vienas spēles diskvalifikāciju, taču pēc mača noslēguma sods tika atcelts.[4]:136 Jau vēlāk turnīrā Skrastiņš mačā pret Baltkrieviju guva trīs vārtus un tādējādi kļuva par pirmo Latvijas izlases aizsargu un vien trešo spēlētāju, kas Pasaules čempionāta spēlē atzīmējies ar hat-trick.[30] Vienlaikus viņš kļuva par pirmo aizsargu Pasaules čempionātu vēsturē, kas vienā mača trešdaļā guvis trīs vārtus.[4]:138 Ar sešās spēlēs gūtiem sešiem punktiem (3+3) K. Skrastiņš turnīru noslēdza kā komandas rezultatīvākais spēlētājs.

2002. gada Olimpisko spēļu turnīrā "Predators" ļāva aizsargam pievienoties komandai tikai uz vienu spēli, kurā izlase izcīnīja 6:6 neizšķirtu pret slovākiem, savukārt pavasarī notiekošajā 2002. gada Pasaules čempionātā K. Skrastiņš nevarēja piedalīties, jo pēc NHL sezonas beigām viņa pārstāvētā "Predators" vienība vēlējās, lai hokejists veiktu ceļgala operāciju.[2] Tas bija pirmais Pasaules čempionāts, kuru aizsargs izlaida. Uz 2004. gada Pasaules čempionātu aizsargs netika "Avalanche" dalības Stenlija kausa izcīņā dēļ.

Pēdējo spēli Latvijas izlases sastāvā aizvadīja 2010. gada 23. februārī 2010. gada Vankūveras Olimpisko spēļu kvalifikācijas kārtā pret Čehijas izlasi.[31]
Nāve
Cilvēki noliek svecītes pie Arena 2000 Jaroslavļā

2011. gada 7. septembrī Krievijā avarēja lidmašīna Jak-42, kurā atradās Jaroslavļas "Lokomotiv" spēlētāji, tajā skaitā K. Skrastiņš.[32] Lidmašīna avarēja plkst. 16.02 pēc Maskavas laika (15.02 pēc Rīgas laika) 2,5 km attālumā no Tunošas lidostas (pacelšanās vieta), kas atrodas netālu no Jaroslavļas, Krievijā. Tajā pašā dienā tika oficiāli paziņots, ka K. Skrastiņš ir gājis bojā.[33][34] Viņš kļuva par piekto latviešu sportistu, kas gājis bojā aviokatastrofā.[35]
Piemiņa

Īsi pēc traģēdijas cilvēki pulcējās gan pie Arēnas Rīga, gan arī Latvijas Hokeja federācijas biroja Raunas ielā, lai aizdegtu svecītes un noliktu ziedus. K. Skrastiņa pīšļi Rīgā tika sagaidīti ar militāru godu un valsts karogu.[36] Atvadīšanās no Skrastiņa notika 16. septembrī Arēnā Rīga. Uz to ieradās vairāki tūkstoši cilvēku.[37]

Skrastiņa pēdējais NHL klubs Dalasas "Stars" paziņoja, ka tās spēlētāji 2011.—2012. gada sezonu aizvadīs ar uz ķiverēm uzlīmētiem 37. numuriem. Tāpat komanda godināja Skrastiņu ar klusuma brīdi pirms 22. septembra pirmssezonas pārbaudes spēles. Aizsargs Breds Lukovičs, kuram jaunajā sezonā bija paredzēts 37. spēļu numurs, to aizvadīja ar 47. numuru.[14] 2011. gada septembrī bojā gājušos Skrastiņu, Ruslanu Saleju un Veidu Belaku ar īpašu pasākumu pirms pirmās regulārā čempionāta spēles 8. oktobrī godināja arī spēlētāju agrākais klubs Kolorādo "Avalanche".[14]

2011. gada 22. decembrī Latvijas Gada balvas sportā 2011 ceremonijā viņam tika piešķirta balva "Paraugs sportā".[38] 2012. gada martā Latvijas hokeja federācija paziņoja, ka Latvijas izlases ietvaros iemūžinās "7". numuru, ar kuru izlasē startēja K. Skrastiņš.[39]
Privātā dzīve

K. Skrastiņš ģimenē piedzima kā ceturtais bērns pēc brāļa Ata un māsām Unas un Ievas, viņam bija arī jaunāka māsa Ruta.[2] Viņa tēvs Mārtiņš bija inžerienis ģeologs, māte Ieva strādāja Organiskās sintēzes institūta Eksperimentālajā rūpnīcā.[4] Kopā ar ģimeni uzaudzis Rīgā komunālajā dzīvoklī.[4] Hokejists bija precējies ar Zani Skrastiņu, ģimenē ir trīs meitas — Karolīna, Laurēna un Vivienna,[31] ģimene pastāvīgi dzīvo ASV. Iepriekš hokejistam bija ilgstošas attiecības ar latviešu aktrisi un modeli Aiju Tēraudu.[4]:120

Mācījās Rīgas 2. vidusskolā, taču vēlāk pārgāja uz Rīgas 93. vidusskolu, kur bija izveidota hokejistu specklase.[4]
Karjeras statistika
Sezona 	Klubs 	Līga 	Sp 	V 	RP 	P-ti 	SM 	Sp 	V 	RP 	P-ti 	SM
1991.—92. 	HK Pārdaugava Rīga 	Latvija 	16 	7 	6 	13 	10 	— 	— 	— 	— 	—
1992.—93. 	HK Pārdaugava Rīga 	Krievija 	40 	3 	5 	8 	16 	2 	0 	0 	0 	0
1992.—93. 	HK Pārdaugava Rīga 	Latvija 	10 	7 	2 	9 	12 	— 	— 	— 	— 	—
1993.—94. 	HK Pārdaugava Rīga 	Krievija 	42 	7 	5 	12 	18 	2 	1 	0 	1 	4
1994.—95. 	HK Pārdaugava Rīga 	Krievija 	52 	4 	14 	18 	69 	— 	— 	— 	— 	—
1995.—96. 	Turku TPS 	SM līga 	50 	4 	11 	15 	32 	11 	2 	2 	4 	10
1996.—97. 	Turku TPS 	SM līga 	50 	2 	8 	10 	20 	12 	0 	4 	4 	2
1997.—98. 	Turku TPS 	SM līga 	48 	4 	15 	19 	67 	4 	0 	0 	0 	0
1998.—99. 	Našvilas "Predators" 	NHL 	2 	0 	1 	1 	0 	— 	— 	— 	— 	—
1998.—99. 	Milvoki "Admirals" 	IHL 	75 	8 	36 	44 	47 	2 	0 	1 	1 	2
1999.—00. 	Našvilas "Predators" 	NHL 	59 	5 	6 	11 	20 	— 	— 	— 	— 	—
1999.—00. 	Milvoki "Admirals" 	IHL 	19 	3 	8 	11 	10 	— 	— 	— 	— 	—
2000.—01. 	Našvilas "Predators" 	NHL 	82 	1 	11 	12 	30 	— 	— 	— 	— 	—
2001.—02. 	Našvilas "Predators" 	NHL 	82 	4 	13 	17 	36 	— 	— 	— 	— 	—
2002.—03. 	Našvilas "Predators" 	NHL 	82 	3 	10 	13 	44 	— 	— 	— 	— 	—
2003.—04. 	Kolorādo "Avalanche" 	NHL 	82 	5 	8 	13 	26 	11 	0 	2 	2 	2
2004.—05. 	HK Rīga 2000 	Baltkrievija 	34 	8 	17 	25 	30 	3 	0 	0 	0 	25
2004.—05. 	HK Rīga 2000 	Latvija 	4 	0 	4 	4 	0 	9 	3 	10 	13 	33
2005.—06. 	Kolorādo "Avalanche" 	NHL 	82 	3 	11 	14 	65 	9 	0 	1 	1 	10
2006.—07. 	Kolorādo "Avalanche" 	NHL 	68 	0 	11 	11 	30 	— 	— 	— 	— 	—
2007.—08. 	Kolorādo "Avalanche" 	NHL 	43 	1 	3 	4 	20 	— 	— 	— 	— 	—
2007.—08. 	Floridas "Panthers" 	NHL 	17 	1 	0 	1 	12 	— 	— 	— 	— 	—
2008.—09. 	Floridas "Panthers" 	NHL 	80 	4 	14 	18 	30 	— 	— 	— 	— 	—
2009.—10. 	Dalasas "Stars" 	NHL 	79 	2 	11 	13 	24 	— 	— 	— 	— 	—
2010.—11. 	Dalasas "Stars" 	NHL 	74 	3 	5 	8 	38 	— 	— 	— 	— 	—
Kopā NHL 	832 	32 	104 	136 	375 	20 	0 	3 	3 	12
Karjera Latvijas izlasē
Gads 	Izlase 	Turnīrs 	Sp 	V 	RP 	P-ti 	SM
1993 	Latvija 	PČ-C 	7 	1 	6 	7 	0
1993 	Latvija 	OS kval. 	4 	1 	1 	2 	2
1994 	Latvija 	PJČ-C 	4 	1 	5 	6 	33
1994 	Latvija 	PČ-B 	7 	3 	5 	8 	0
1995 	Latvija 	PČ-B 	7 	1 	1 	2 	4
1997 	Latvija 	PČ 	8 	0 	3 	3 	4
1998 	Latvija 	PČ 	6 	0 	1 	1 	6
1999 	Latvija 	PČ 	6 	1 	1 	2 	6
2000 	Latvija 	PČ 	7 	1 	2 	3 	4
2001 	Latvija 	PČ 	6 	3 	0 	3 	0
2002 	Latvija 	OS 	1 	0 	0 	0 	0
2003 	Latvija 	PČ 	6 	3 	3 	6 	27
2005 	Latvija 	OS kval. 	3 	1 	0 	1 	0
2005 	Latvija 	PČ 	6 	2 	0 	2 	2
2006 	Latvija 	OS 	5 	0 	1 	1 	0
2009 	Latvija 	PČ 	7 	1 	1 	2 	0
2010 	Latvija 	OS 	4 	0 	0 	0 	0
Pieaugušo izlasē kopā 	151 	28 	38 	66 	89
Atsauces

Latvijas hokeja federācija. «Latvijas valstsvienības visu laiku spēlētāju statistika (1991 - 17.05.2013)», 2013. gada 20. maijā. Skatīts: 2013. gada 4. oktobrī.
Ingrīda Jurševica; Māra Jurševica. Latvijas hokeja pavasaris, 2006. ISBN 9984-19-936-3.
Māris Zembergs. «Amats - pirmais treneris». Diena.lv, 2005. gada 8. aprīlī. Skatīts: 2013. gada 6. oktobrī.
Guntis Keisels. 37 stāsti par Kārli, 2012. ISBN 978-9934-11-192-1.
Ainis Ulmanis. Melnās ripas bruņinieki. Latvijas Hokeja federācija, 1998. ISBN 9789984190174.
Armands Puče. Sarauj, Latvija!, 2000. ISBN 9984-05-299-0.
«Kārlis Skrastiņš tuvojas NHL rekorda uzstādīšanai». delfi.lv. 2007. gada 30. janvārī. Skatīts: 2011. gada 7. septembrī.
Jānis Matulis. Baldera skalpu man nevajag, 2006. ISBN 9984-542-10-6.
«Eliteprospects profils». eliteprospects.com. Skatīts: 2011. gada 7. septembrī. (angliski)
«Karlis Skrastins #37 - D». TSN.ca. Skatīts: 2011. gada 16. septembrī.
«Karlis Skrastins». Legends of Hockey. Skatīts: 2011. gada 16. septembrī.
Heika, Mike. «Avs' silver lining has a cloud». ESPN, 2003-09-24. Skatīts: 2007-06-17.
Podāns, Armands (2006. gada 1. oktobrī). ""Avalanche" bez Bleika, bet ar Sakiku". Sporta Avīze (Rīga: SIA "Mediju nams"): 23. lpp. ISSN 1691-0451.
«Stars Sign Karlis Skrastins To Two-Year Deal». Stars. 2009. gada 2. jūlijā. Skatīts: 2011. gada 16. septembrī. Kļūda atsaucē: nederīga <ref> iezīme; nosaukums "stars" definēts vairākas reizes ar dažādu saturu
«Avalanche blue-liner Karlis Skrastins sets ironman mark». CBC. 2007. gada 8. februārī. Skatīts: 2011. gada 16. septembrī.
«Kārlis Skrastiņš uzstāda NHL rekordu». delfi.lv. 2007. gada 9. februārī. Skatīts: 2011. gada 7. septembrī.
Associated Press. «Skrastins' consecutive game streak ends at 495». ESPN, 2007. gada 26. februārī. Skatīts: 2011. gada 16. septembrī.
«Bouwmeester sets ironman record for defensemen». NHL. 2011-03-15. Skatīts: 2012-02-17.
«Karlis Skrastins, Ice Hockey». Vancouver 2010. Arhivēts no oriģināla, laiks: 2010. gada 14. maijā. Skatīts: 2011. gada 16. septembrī.
«Latvija atvadās no leģendārā Kārļa Skrastiņa». kasjauns.lv. 2011. gada 16. septembrī. Skatīts: 2011. gada 16. septembrī.
Juris Miņins. «Skrastiņš dodas uz Floridu». sportacentrs.com, 2008. gada 26. februārī. Skatīts: 2011. gada 16. septembrī.
«Avalanche acquire Ruslan Salei». CBC. 2008. gada 26. februārī. Skatīts: 2011. gada 16. septembrī.
«Wild Thrash Panthers with 6 goals». NHL. 2008. gada 16. oktobrī. Skatīts: 2011. gada 16. septembrī.
«Predators outlast Panthers». CBS Sports. 2008. gada 1. novembrī. Skatīts: 2011. gada 16. septembrī.
«Kārlis Skrastiņš kļuvis par Jaroslavļas 'Lokomotiv' spēlētāju». delfi.lv. 2011. gada 29. jūnijā. Skatīts: 2011. gada 16. septembrī.
«Skrastiņa 'Lokomotiv' izcīna LDz kausu». delfi.lv. 2011. gada 27. augustā. Skatīts: 2011. gada 16. septembrī.
"Kārlis Skrastiņš". Sporta Avīze (Rīga: SIA "Mediju nams") 2: 19. lpp. 2009. gadā.
"Visas Latvijas izlases spēles". Sporta Avīze (Rīga: SIA "Mediju nams") 2: 54. lpp. 2009. gadā.
Dainis Caune. Latvija Vankūverā. Latvijas Olimpiskā komiteja, 2010. 137. lpp. ISBN 978-9984-4903-3-5.
"Individuālie rekordi". Sporta Avīze (Rīga: SIA "Mediju nams") 2: 72. lpp. 2009. gadā.
BNS. «Hokejista Kārļa Skrastiņa biogrāfija un sportiskā karjera». delfi.lv, 2011. gada 7. septembrī. Skatīts: 2011. gada 8. septembrī.
Jānis Celmiņš. «Jaroslavļā nogāzusies "Lokomotiv" lidmašīna, oficiālu ziņu par Skrastiņu nav». sportacentrs.com, 2011. gada 7. septembrī. Skatīts: 2011. gada 7. septembrī.
TVNET/BNS. «Latvijas ĀM apstiprina - Skrastiņš ir gājis bojā». tvnet.lv, 2011. gada 7. septembrī. Skatīts: 2011. gada 7. septembrī.
«'Lokomotiv' aviokatastrofa: Skrastiņš gājis bojā». delfi.lv. 2011. gada 7. septembrī. Skatīts: 2011. gada 8. septembrī.
BNS. «Skrastiņš ir piektais Latvijas sportists, kura dzīve apraujas aviokatastrofā». delfi.lv, 2011. gada 7. septembrī. Skatīts: 2011. gada 7. septembrī.
«Kārļa Skrastiņa pīšļi Rīgā sagaidīti ar militāru godu». delfi.lv. 2011. gada 11. septembrī. Skatīts: 2013. gada 7. oktobrī.
«Atvadīties no Kārļa Skrastiņa jau ieradušies vairāki simti cilvēku». kasjauns.lv. 2011. gada 16. septembrī. Skatīts: 2013. gada 7. oktobrī.
«Ar balvu 'Latvijas paraugs sportā' godina Kārli Skrastiņu». delfi.lv. 2011. gada 23. decembrī. Skatīts: 2011. gada 23. decembrī.

    «LHF valde oficiāli apstiprina Skrastiņa numura iemūžināšanu». Delfi.lv. 2012. gada 12. martā. Skatīts: 2012. gada 12. martā.

Ārējās saites

    The Internet Hockey Database profils (angliski)
    Eurohockey profils (angliski)
    Eliteprospects profils (angliski)
    NHL profils (angliski)
    Hockey-Reference profils (angliski)
    Sports-Reference profils (angliski)
    ESPN profils (angliski)
    TSN profils (angliski)

[rādīt] 
Latvijas izlase
Autoritatīvā vadība 	

    VIAF: 305130660 

Kategorijas:

    Vērtīgi raksti1974. gadā dzimušie2011. gadā mirušieRīgā dzimušieLatvijas hokejistiHK Rīgas "Pārdaugava" spēlētājiRīgas RASMS spēlētājiHK Rīgas 2000 spēlētājiNašvilas "Predators" spēlētājiKolorādo "Avalanche" spēlētājiFloridas "Panthers" spēlētājiDalasas "Stars" spēlētājiJaroslavļas "Lokomotiv" spēlētāji2002. gada Ziemas Olimpisko spēļu dalībnieki2006. gada Ziemas Olimpisko spēļu dalībnieki2010. gada Ziemas Olimpisko spēļu dalībniekiAviokatastrofās bojā gājušieLatvijas čempioni hokejāRīgas Meža kapos apglabātieRīga
Vikipēdijas lapa
Vērtīgs raksts

    Šis raksts ir par Latvijas galvaspilsētu. Par citām jēdziena Rīga nozīmēm skatīt nozīmju atdalīšanas lapu.

Rīga
Galvaspilsēta
Rīga
Karogs: Rīga
Karogs 	Ģerbonis: Rīga
Ģerbonis
Rīga (Latvija)
Rīga
Rīga
Koordinātas: 56°56′51″N 24°6′23″EKoordinātas: 56°56′51″N 24°6′23″E (karte)
Valsts 	Karogs: Latvija Latvija
Pirmoreiz minēta 	12. gadsimtā
Dibināta 	1201. gadā
Pilsētas tiesības 	kopš 1225. gada[1]
Administrācija
 • Tips 	Rīgas dome
 • Domes priekšsēdētājs 	Nils Ušakovs (SC)
Platība
 • Galvaspilsēta 	307,17 km2
 • sauszeme 	258,67 km2
 • ūdens 	48,5 km2
Augstums 	6 m
Iedzīvotāji (01.01.2016.)[2]
 • Galvaspilsēta 	698 529
 • blīvums 	2 274,1/km²
 • aglomerācija 	1 081 137
Laika josla 	EET (UTC+2)
 • Vasaras laiks (DST) 	EEST (UTC+3)
Pasta indeksi 	LV-10(01-84)
Mājaslapa 	www.riga.lv
Rīga Vikikrātuvē
Rīgas pilsētas logotips

Rīga ir Latvijas galvaspilsēta un galvenais rūpnieciskais, darījumu, kultūras, sporta un finanšu centrs Baltijas valstīs, kā arī nozīmīga ostas pilsēta. Ar 698 529 iedzīvotājiem (2016. gada 1. janvāris)[2] tā ir lielākā pilsēta Baltijas valstīs un trešā lielākā pilsēta (pēc Sanktpēterburgas un Stokholmas) visā Baltijas jūras reģionā (pēc iedzīvotāju skaita pilsētas robežās). Rīgas pilsētas platība ir 307,17 km2. Rīgas pilsētas robežās dzīvo aptuveni viena trešdaļa, bet Rīgas aglomerācijā (Rīga un tai pieguļošā teritorija, ieskaitot tuvākās pilsētas) gandrīz puse (0,94 miljoni) visu Latvijas iedzīvotāju. Rīgas plānošanas reģionā 2010. gada sākumā dzīvoja 1 081 137 iedzīvotāji.

Rīgas vēsturiskais centrs ir iekļauts UNESCO Pasaules kultūras mantojuma sarakstā un tas ir ievērojams ar jūgendstila arhitektūru, kurai pēc UNESCO viedokļa nav līdzīgu pasaulē.[3] Rīga bija viena no 2014. gada Eiropas kultūras galvaspilsētām.[4]

Satura rādītājs

    1 Vēsture
        1.1 Aktuālā pilsētas attīstība
    2 Ģeogrāfija
        2.1 Klimats
            2.1.1 Temperatūra
        2.2 Fauna
    3 Administratīvais iedalījums
        3.1 Rīgas pilsētas administratīvās robežas
        3.2 Teritorijas iedalījums
        3.3 Rīgas apkaimes
        3.4 Rīgas apkaimju uzskaitījums
    4 Demogrāfija
        4.1 Etniskais sastāvs
    5 Augstceltnes un augstākās būves
    6 Transports
        6.1 Sabiedriskais transports Rīgā
        6.2 Citi transporta veidi
    7 Sports
    8 Radiostacijas
    9 Sadraudzības pilsētas
    10 Attēlu galerija
        10.1 Rīgas panorāma
    11 Cilvēki
    12 Skatīt arī
    13 Atsauces
    14 Ārējās saites

Vēsture

    Pamatraksts: Rīgas vēsture

Kopš dibināšanas 1201. gadā līdz mūsu dienām Rīga ir Baltijas valstu lielākā pilsēta un viena no ievērojamākajām ostām Baltijas jūras austrumdaļā. Politiski un administratīvi tā ilgu laiku bijusi reģiona politiskais centrs, bet sākot ar 20. gadsimtu — Latvijas Republikas galvaspilsēta.

Rīga ir bijusi galvaspilsēta šādām valstīm un autonomajām teritorijām:

    Livonijas bīskapijai (1201—1255)
    Rīgas arhibīskapijai (1255—1562), vienlaikus būdama metropole Livonijas konfederācijai
    Rīgas brīvpilsēta (1561—1581)
    Pārdaugavas hercogistei (1581—1600, de iure līdz 1629)
    Zviedru Vidzemei (1600—1721)
    Vidzemes guberņai (1721—1918)
    Latvijas Republikai (no 1918), uz laiku esot Latvijas PSR (1940—1941, 1944—1990) un Ostlandes (1941—1944) galvaspilsēta.

Aktuālā pilsētas attīstība

21. gadsimta pirmā desmitgade iezīmējās ar strauju celtniecības apjoma pieaugumu, kuru veicināja Latvijas straujā ekonomiskā izaugsme 2000. gados. Rīgā tika uzceltas daudzas daudzstāvu dzīvojamās un ofisu ēkas, no kurām pirmā atjaunotās Latvijas augstceltne bija Saules akmens Ķīpsalā. Tika sākta Latvijas Nacionālā bibliotēkas ēkas — "Gaismas pils" celtniecība. 2008. gadā tika atklāts Dienvidu tilts, kurš bija pirmais, kopš 1970. gadiem, uzbūvētais tilts pār Daugavu. Rīgas Satiksme pilnībā atjaunoja autobusu parku, kā arī daļēji atjaunoja trolejbusu un tramvaju parku.

2003. gadā Rīgā notika Eirovīzijas dziesmu konkurss. 2006. gada maijā Rīgā notika Pasaules čempionāts hokejā, bet tā paša gada novembrī 19. NATO samits.

Sakarā ar globālo finanšu krīzi 2008. gadā, Latvijas ekonomika, pēc rekordstraujas attīstības 2000. gados, pārkarsa un, nonākot recesijā, daudzi celtniecības un attīstības projekti tika ierobežoti vai apturēti, tomēr bija arī projekti, kuru attīstība netika apturēta. Nozīmīgākie no tiem bija Dienvidu tilts ar piebraucamajiem ceļiem abpus Daugavas, kā arī Latvijas Nacionālās bibliotēkas jaunā ēkā (tā dēvētā "Gaismas pils").
Ģeogrāfija

Rīgas pilsēta atrodas Latvijas centrālajā daļā, Rīgas jūras līča dienvidu piekrastē, Viduslatvijas zemienē, Rīgavas un Tīreļu līdzenuma teritorijā, abos Daugavas krastos (teritoriju Daugavas kreisajā krastā sauc par Pārdaugavu). Rīga ir tipiska līdzenuma pilsēta ar atsevišķiem pauguriem, no kuriem augstākais ir Dzegužkalns — 26 metri virs jūras līmeņa. Vidējais virsmas augstums ir aptuveni 6 metri.

Izplatīti leduslaikmeta beigu posma un pēcleduslaikmeta Baltijas ledus ezera abrāzijas—akumulācijas, Litorīnas un Pēclitorīnas jūras un deltu akumulatīvie, upju erozijas un akumulatīvie veidojumi, pēcleduslaikmeta kāpas, purvi. Pārsvarā plakani vai viļņoti, vietām pārpurvoti līdzenumi, kas atrodas 1—11 metrus virs jūras līmeņa. Vietām stiepjas vairākus kilometrus garas, paugurainas kāpu grēdas un atsevišķi 1—3 hektāri lieli kāpu masīvi, kuru augstums 10—28 metri virs jūras līmeņa.
Klimats

    Pamatraksts: Rīgas klimats

Rīgas klimata veidošanā svarīga nozīme ir Atlantijas okeāna mēreno platuma grādu gaisa masām, kas saistītas ar aktīvu ciklonisko darbību. Tāpēc bieži ir nokrišņi un apmācies laiks. Vasaras ir relatīvi vēsas. Aptuveni 220 dienas gadā Rīgā valda jūras gaisa masas. Klimatu ietekmē arī apbūve, saimniecisko objektu izvietojums, laukumu un parku platība, lielu ūdenstilpju (Rīgas jūras līča, Daugavas, Ķīšezera) tuvums. Gaisa piesārņojuma dēļ vidējā temperatūra parasti ir 2—3 grādi augstāka nekā tās tuvākajā apkārtnē.

Saules leņķa maksimums ir 22. jūnijā, 56,4°, bet zemākais — 22. decembrī, tikai 9,6° virs horizonta. Rīgā visos gadalaikos ir palielināts mākoņainums, tāpēc faktiskais saules spīdēšanas ilgums vasarā ir 54—57%, ziemā tikai 14—25% no iespējamā. Vidēji gadā saule Rīgā spīd 1812 stundas — attiecīgi jūnijā vidēji 282 stundas, bet decembrī 25 stundas. Ziemā bez saules ir vidēji 13—20, bet vasarā tikai 1—2 dienas mēnesī. Summārā gada radiācija Rīgā sasniedz 3460,9 MJ/m2 (82 kcal/cm2), no tās jūnijā — 615,9 MJ/m2 (82 kcal/cm2), bet decembrī 25,2 MJ/m2 (0,6 kcal/cm2).
Vecrīga
Temperatūra

Viszemākās gaisa temperatūras Rīgā parasti tiek reģistrētas janvārī un februārī.

    −34,9 °C (1956. gada 1. februāris)
    −33,7 °C (1970. gada 30. janvāris)

Visaugstākās gaisa temperatūras Rīgā parasti tiek reģistrētas jūlijā un augustā.

    +34,5 °C (1885. gada 15. jūlijs) [5]
    +34,1 °C (2002. gada 31. jūlijs)
    +33,6 °C (1959. gada 13. jūlijs un 2002. gada 1. augusts)

Okeāna gaisa masu ietekmē ziemā ir raksturīgi atkušņi, līdz pat 10 dienām mēnesī. Sala periodi parasti sākas decembra vidū un turpinās līdz februāra beigām. Ļoti aukstas ziemas pēdējos 50 gados bijušas 1939./1940., 1941./1942., 1955./1956., 1978./1979., 1984./1985., 1986./1987. gados. Vasarā gaisa temperatūra galvenokārt ir no +5 līdz +15 grādiem naktī līdz +20, +25 grādiem dienā. Diennakts temperatūras amplitūda sasniedz 8—10 grādus, reizēm pat 20 grādus. Periods, kad vidējā diennakts temperatūra Rīgā pārsniedz +15 grādus, nav garš (no jūnija vidus līdz augusta beigām). Karsts laiks, kad vidējā diennakts temperatūra pārsniedz +25 grādus, maksimāli iespējama 7—9 dienas vasarā (1936, 1939. gadi). Pavasaris ir auksts un ieildzis, bet rudens silts un garš.

Veģetācijas periods, kad diennakts vidējā temperatūra +5 °C vai augstāka, sākas vidēji 14. aprīlī un ilgst 192 dienas, augu augšanas aktīvais periods (temperatūra +10 °C vai augstāka) — 144 dienas. Salnas parasti beidzas ap 25. aprīli, bet atsevišķos gados var būt vēl 15. maijā (1927. gads). Agrākās rudens salnas reģistrētas 1906. gada 26. septembrī. Apkures sezona, kad diennakts vidējā gaisa temperatūra ir +8 °C vai zemāka, sākas 8. oktobrī un ilgst 204 dienas. Pilsētas centrā, tāpat kā visās lielajās pilsētās, ir siltāks nekā nomalēs. Ziemā šī temperatūras starpība var sasniegt pat 8—10 grādus un vairāk. Daudz agrāk beidzas pavasara un vēlāk sākās rudens salnas (atšķirība līdz 20 dienām).

Mēreno platuma grādu jūras gaisa masas valda vidēji 179 dienas gadā. Aukstajā gadalaikā tās bieži rada atkusni, bet dažos gados padara stipri maigāku pat visu ziemu. vasarā tās atnes vēsu, mākoņainu un lietainu laiku. Sevišķi vēsa un lietaina bija 1974. gada vasara. Ciklonu maksimums vērojams rudenī — 55 dienas, vasarā — 41 dienu. Reizēm 50—60 dienas gadā ieplūst arktiskās gaisa masas, kas izraisa strauju gaisa temperatūras pazemināšanos, bet ziemā stipru salu ar temperatūrām zem −30 °C. Tomēr parasti tas nesaglabājas ilgāk par 2—3 dienām. Dienvidu cikloni no Vidusjūras un Melnās jūras dažreiz vasarā atnes tropiskās gaisa masas. Ik gadu vidēji 160—180 dienas Rīgā valda anticikloni. Tad parasti ir sauss un skaidrs laiks. Ziemā tie stipri pazemina temperatūru, bet vasarā ir cēlonis ilgstošam karstumam. Anticiklona ietekmē sevišķi sausa un karsta bija 1972. gada vasara. Gada laikā Rīgai vidēji pāri iet 170—180 dažādas atmosfēras frontes. Ar tām saistās vēja pastiprināšanās, nokrišņi, pērkona negaisi, krusa, puteņi. Ziemā Siltās atmosfēras frontes izraisa atkalu, miglu un smidzinošu lietu.

Rīgas vidējās, minimālās un maksimālās temperatūras, kā arī vidējā nokrišņu daudzuma tabula.[6][7]
Rīgas meteoroloģiskie dati.
Temperatūra ( °C )
Mēnesis 	Jan 	Feb 	Mar 	Apr 	Mai 	Jūn 	Jūl 	Aug 	Sep 	Okt 	Nov 	Dec 		Gadā
Absolūtais maksimums (°C) 	+10,2
2007 	+13,5
1990 	+20,5
1968 	+27,9
2000 	+30,1
1958 	+32,5
1988 	+34,1
2002 	+33,6
2002 	+29,3
1968 	+23,4
1966 	+17,2
1968 	+11,7
2015 		+34,1
2002
Augstākā vidējā temperatūra (°C) 	+2,6
1989 	+4,4
1990 	+4,8
2007 	+8,2
1990 	+14,9
1963 	+17,7
1956 	+22,0
2010 	+19,2
2010 	+14,9
2006 	+9,9
1967 	+5,6
1978 	+4,9
2006 		+10,7
Vidējā mēneša temperatūra (°C) 	−3,5 	−3,4 	+0,1 	+5,0 	+11,6 	+15,3 	+17,2 	+16,5 	+11,8 	+7,1 	+2,3 	−1,5 		+6,5
Zemākā vidējā temperatūra (°C) 	−14,2
1987 	−13,4
1985 	−7,7
1952 	+0,9
1955 	+8,0
1980 	+12,6
1962 	+14,3
1979 	+13,3
1956 	+9,7
1986 	+2,7
1976 	−2,8
1965 	−10,5
1978 		+3,2
Absolūtais minimums (°C) 	−33,7
1970 	−34,9
1956 	−23,3
1960 	−11,4
1963 	−5,3
1944 	−1,2
1965 	+4,0
1968 	+0,0
1966 	−4,1
1976 	−8,7
1979 	−19,0
1998 	−31,9
1978 		−34,9
1956
Sniega sega
Mēnesis 	Jan 	Feb 	Mar 	Apr 	Mai 	Jūn 	Jūl 	Aug 	Sep 	Okt 	Nov 	Dec 		Summa
Vidējais sniega segas biezums (cm) 	9 	12 	7 	— 	— 	— 	— 	— 	— 	— 	2 	6 		—
Maksimālais sniega segas biezums (cm) 	65
1908 	79
1900 	76
1900 	13 	— 	— 	— 	— 	— 	39
2003 	34 	46
2010 		79
1900
Saulainība
Mēnesis 	Jan 	Feb 	Mar 	Apr 	Mai 	Jūn 	Jūl 	Aug 	Sep 	Okt 	Nov 	Dec 		Summa
Vidējais saulaino stundu skaits mēnesī 	36 	65 	133 	237 	280 	296 	296 	246 	186 	91 	31 	24 		1922
Avots: Latvijas Vides, ģeoloģijas un meteoroloģijas aģentūra un pagoda.ru.net. Novērojumi kopš 1923. gada.
Fauna

Rīgā primārā ir piejūras līdzenumu fauna, kas sastāv no priežu un jaukto mežu dzīvniekiem, no zālāju un purvu, smilšainu un purvainu augšņu iemītniekiem, kā arī no dažādu ūdenstilpju apdzīvotājiem. Līdz ar cilvēka saimnieciskās darbības intensifikāciju pilsētas fauna ir radikāli pārmainījusies un noplicinājusies. Rīgas centrālajā daļā primārā fauna ir gandrīz pilnīgi iznīkusi, daļēji tā saglabājusies izklaidus apbūvētajos rajonos, bet samērā labi pilsētas perifērijā.
Mājas balodis, izplatīts putns Rīgā

Rīgas zīdītājdzīvnieku fauna nav speciāli pētīta, tādēļ precīzu konstatēto sugu skaitu nevar precīzi noteikt. Pilsētas nomalēs, kā arī dzīvojamajos rajonos samērā bieži ieklejo aļņi, dažkārt stirnas, retāk mežacūkas, vairākkārt ieklīdušas rudās lapsas. Mežos, kapsētās un parkos sastopamas Eirāzijas vāveres, pilsētas nomalēs un Daugavas salās — pelēkais zaķis, piemērotos biotopos iespējams atrast Eiropas kurmi, retāk Eiropas ezi, kā arī meža cirsli un mazo cirsli. No plēsējiem Rīgas teritorijā konstatēta Amerikas ūdele (galvenokārt gar Daugavu), retāk sesku un meža caunu.
Baloži

Daudzveidīga ir Rīgas putnu fauna. Reģistrētas aptuveni 250 sugas no 308 Latvijā sastopamajām. Aptuveni 150 sugas Rīgas teritorijā ligzdo. Vairākums ligzdotāju pilsētā veido nelielas populācijas. Lielas populācijas ir putniem, kuru ligzdošana ir saistīta ar ēkām — piemēram mājas balodis, mājas zvirbulis, arī svīre un kovārnis. Dažas putnu sugas Rīgā konstatētas tikai vienu reizi. Dzīvojamo namu rajonos, apstādījumos un parkos dominē lielā zīlīte, bieži sastopams melnais meža strazds, žubīte, gaišais ķauķis, sīlis, gredzenūbele, vārna un žagata. Kapsētās un lapu koku audzēs sastopama arī lakstīgala, sarkanrīklīte, melnais mušķērājs, daudz zīlīšu, ķauķu, ķauķīšu. Priežu mežos mīt žubīte, vītītis, cekulzīlīte, erickiņš. Daugavā un ezeros ir milzīgas lielo ķīru kolonijas. Pļavās sastopama ķīvīte, smiltājos — upes tārtiņš, ūdenstilpēs — meža pīle.
Administratīvais iedalījums
Rīgas pilsētas teritorija — skats no satelīta
Pļavnieku apkaimes panorāma

Rīgas pilsēta ir iedalīta sešās administratīvās vienībās:

    Centra rajons (3 km2)
    Kurzemes rajons (79 km2)
    Zemgales priekšpilsēta (41 km2)
    Ziemeļu rajons (77 km2)
    Vidzemes priekšpilsēta (57 km2)
    Latgales priekšpilsēta (50 km2)

Pēc platības lielākais ir Kurzemes rajons bet mazākais Centra rajons. Pēc iedzīvotāju skaita lielākā ir Latgales priekšpilsēta, savukārt Vidzemes priekšpilsēta un Centra rajons pēc nacionālā sastāva ir vienīgie, kuros latviešu ir vairāk nekā krievu tautības iedzīvotāju. Interesants fakts ir arī tas, ka Vidzemes un Zemgales priekšpilsētas ir vienīgās, kurās iedzīvotāju skaits pēdējo gadu (2006—2008) laikā ir pieaudzis, savukārt Latgales priekšpilsētā tas ir samazinājies visstraujāk.[8]
Rīgas pilsētas administratīvās robežas

    Pamatraksts: Rīgas robežas

Rīgas pilsētas platība ir 307,17 km2, bet, pierēķinot piepilsētas, tās platība sasniedz aptuveni 7000 km2 ar 1,15 miljoniem iedzīvotāju.
Teritorijas iedalījums

    Apdzīvojamās platības aizņem 67,00 km2 (21,8%)
    Rūpnieciskās platības aizņem 52,45 km2 (17,0%)
    Ielas un ceļi aizņem 24,64 km2 (8,0%)
    Parki aizņem 57,54 km2 (19,0%)
    Ūdens platība aizņem 48,50 km2 (15,8%)[9]

Rīgas apkaimes

1934. gadā Rīgas pilsētu sadalīja 40 administratīvajos rajonos, bet pēc Otrā pasaules kara Rīgai nav bijis oficiāli apstiprināta pilsētas teritoriālā iedalījuma, kas būtu sīkāks par sešu administratīvi teritoriālo vienību iedalījumu (rajoni un priekšpilsētas). Nosacīti Rīgas pilsēta bija sadalīta 47 rajonos jeb "mikrorajonos", kuru robežas tikai daļēji sakrita ar priekšpilsētu robežām un savstarpējās robežas bija visai nosacītas. Vēsturiski bija izveidojies arī sīkāks mikrorajonu iedalījums. Kā piemēru var minēt Spilvi, kura sastāvēja no Beķermuižas, Krēmeriem, Voleriem, Rātsupes un Lielās muižas. Tas, ka pilsētai nebija šāda — sīkāka iedalījuma, bieži vien radīja problēmas, jo rajonu robežām oficiāli neeksistējot, iedzīvotāju un komunālo dienestu interpretācija par šo tēmu, bija diezgan atšķirīga.

2008. gadā Rīgas Domes pilsētas attīstības departamentā aizsākās darbs pie Rīgas jaunās rajonu, jeb pēc jaunā plāna — apkaimju definēšanas. Šis plāns vēl nav oficiāli apstiprināts, bet kad tas tiks izdarīts, tad Rīga sastāvēs no 58 apkaimēm, katra ar savu centru, savu unikālo ainavisko un arhitektonisko veidolu. Galvenais šīs reformas iemesls ir iespēja izpētīt katras šīs apkaimes, katra mazā reģiona specifiku — kādi ir iedzīvotāji, kāda ir infrastruktūra, kādas vajadzības tālākai dzīves vides pilnveidošanai.[10][11]
Rīgas apkaimju uzskaitījums

Skatīt arī: Rīgas apkaimju uzskaitījums
Rigas apkaimes Nr.png

    1. Bolderāja
    2. Daugavgrīva
    3. Dzirciems
    4. Iļģuciems
    5. Imanta
    6. Kleisti
    7. Ķīpsala
    8. Rītabuļļi
    9. Spilve
    10. Voleri
    11. Zasulauks
    12. Āgenskalns
    13. Atgāzene
    14. Beberbeķi
    15. Bieriņi

		

    16. Bišumuiža
    17. Katlakalns
    18. Mūkupurvs
    19. Pleskodāle
    20. Salas
    21. Šampēteris
    22. Torņakalns
    23. Ziepniekkalns
    24. Zolitūde
    25. Čiekurkalns
    26. Jaunciems
    27. Kundziņsala
    28. Mangaļsala
    29. Mežaparks
    30. Mīlgrāvis

		

    31. Pētersala-Andrejsala
    32. Sarkandaugava
    33. Trīsciems
    34. Vecāķi
    35. Vecdaugava
    36. Vecmīlgrāvis
    37. Vecpilsēta
    38. Centrs
    39. Berģi
    40. Brasa
    41. Brekši
    42. Bukulti
    43. Dreiliņi
    44. Jugla
    45. Mežciems

		

    46. Purvciems
    47. Skanste
    48. Suži
    49. Teika
    50. Avotu iela
    51. Dārzciems
    52. Dārziņi
    53. Grīziņkalns
    54. Ķengarags
    55. Maskavas forštate
    56. Pļavnieki
    57. Rumbula
    58. Šķirotava

Demogrāfija
Rīgas siluets
Vecrīgas skats — priekšplānā "Trīs brāļi", fonā Doma baznīca

1980. gadu vidū tika prognozēts, ka līdz 2000. gadam rīdzinieku skaits pārsniegs 1 miljonu, bet šis scenārijs nepiepildījās. Rīga iedzīvotāju skaita maksimumu sasniedza 1990. gadā — 909 135 cilvēki. Pēc Latvijas neatkarības atgūšanas, Krievijas pilsoņu un karaspēka atgriešanās Krievijā dēļ, kā arī ekonomiskās situācijas krasas pasliktināšanās dēļ, iedzīvotāju skaits Rīgā sāka strauji samazināties. 1990. gadā iedzīvotāju skaits samazinājās par 8680, 1991. gadā par 10 714, bet 1992. gadā pat par 26 084 cilvēkiem un 1993. gada sākumā Rīgā bija vairs 863 657 iedzīvotāju. Turpmāk skaita samazināšanās tempi palēninājās. 1996. gada otrajā pusē Rīgas iedzīvotāju skaits noslīdēja zem 800 000. 2000. gada 1. janvārī Rīgā dzīvoja 764 329 cilvēku un ikgadējais samazinājums noslīdēja zem 10 000 iedzīvotāju gadā. 21. gadsimta pirmās dekādes beigās Rīgas iedzīvotāju skaits vēl arvien samazinājās, 2011. gada beigās Rīgas iedzīvotāju skaits noslīdēja zem 700 000. Rīgas domes kampaņas "Esi rīdzinieks" rezultātā no 2013. gada oktobra līdz decembrim Rīgā papildus deklarējās aptuveni 10 tūkstoši cilvēku. Rīgas mērs N. Ušakovs apgalvoja, ka pilsētā strādā un dzīvo ap 100 000 cilvēku, kas deklarējušies citās pašvaldībās.[12]

Naturalizācijas dēļ pieauga rīdzinieku - Latvijas pilsoņu īpatsvars. 2007. gadā Rīgā bija piereģistrēti 503 573 Latvijas pilsoņi (69,6%), 197 752 Latvijas nepilsoņi (27,3%), 111 bezvalstnieki, kā arī 22 495 citu valstu pilsoņi (3,1%).[13], turpretī 2013. gadā Rīgā bija piereģistrēti 509 168 Latvijas pilsoņi (73,1%), 152 889 Latvijas nepilsoņi (21,9%), 102 bezvalstnieki, 50 alternatīvie, 24 bēgļi, kā arī 34 385 citu valstu pilsoņi (4,9%).[14]
Iedzīvotāju skaita izmaiņas
Gads 	Iedz.   	±%  
1767 	19 500 	—    
1800 	29 500 	+51.3%
1840 	60 600 	+105.4%
1867 	102 600 	+69.3%
1881 	169 300 	+65.0%
1897 	282 200 	+66.7%
1913 	517 500 	+83.4%
1920 	185 100 	−64.2%
1930 	377 900 	+104.2%
1940 	353 800 	−6.4%
1941 	335 200 	−5.3%
1945 	228 200 	−31.9%
	
Gads 	Iedz.   	±%  
1950 	482 300 	+111.3%
1955 	566 900 	+17.5%
1959 	580 400 	+2.4%
1965 	665 200 	+14.6%
1970 	731 800 	+10.0%
1975 	795 600 	+8.7%
1979 	835 500 	+5.0%
1987 	900 300 	+7.8%
1990 	909 135 	+1.0%
1991 	900 455 	−1.0%
1992 	889 741 	−1.2%
1993 	863 657 	−2.9%
	
Gads 	Iedz.   	±%  
1994 	843 552 	−2.3%
1995 	824 988 	−2.2%
1996 	810 172 	−1.8%
1997 	797 947 	−1.5%
1998 	786 612 	−1.4%
1999 	776 008 	−1.3%
2000 	764 329 	−1.5%
2001 	756 627 	−1.0%
2002 	747 157 	−1.3%
2003 	739 232 	−1.1%
2004 	735 241 	−0.5%
2005 	731 762 	−0.5%
	
Gads 	Iedz.   	±%  
2006 	727 578 	−0.6%
2007 	722 485 	−0.7%
2008 	717 371 	−0.7%
2009 	715 978 	−0.2%
2010 	709 145 	−1.0%
2011 	703 581 	−0.8%
2012 	699 203 	−0.6%
2013 	696 618 	−0.4%
2014 	701 185 	+0.7%
Etniskais sastāvs

Samazinoties iedzīvotāju skaitam Rīgā, samazinās arī gandrīz visu etnisko grupu iedzīvotāju skaits, tomēr latviešu, kā arī poļu un citu, mazāku grupu (t.i. viņu īpatsvars ir zem 1%) skaits samazinās lēnāk, nekā etnisko krievu, baltkrievu un ukraiņu skaits. Kopš 2000. gada latvieši atkal ir lielākā etniskā grupa Rīgā. Palielinās Rīgas pastāvīgo iedzīvotāju skaits, kas pieder mazākām etniskām grupām (2013. gadā - 3,86%) vai arī neizvēlas tautību (2013. gadā - 2,88%).

Pēc Centrālās statistikas pārvaldes datiem 2015. gada 8. jūnijā tas bija šāds:
Iedzīvotāju etniskais sastāvs Rīgā 2015. gadā.[15] 	
Circle frame.svg
  Latvieši
  Krievi
  Baltkrievi
  Ukraiņi
  Poļi
  Cita un neizvēlēta
Tautība 	Procenti 	Iedz. skaits
Latvieši 	45,9%▲ 	294 335
Krievi 	38,0%▼ 	243 546
Baltkrievi 	3,9%▼ 	25 230
Ukraiņi 	3,5%▼ 	22 239
Poļi 	1,9%▬ 	11 842
Cita un neizvēlēta 	6,8%▲ 	43 815

Latviešu skaita izmaiņas Rīgā (1867—2011):[16][17]
	1867 	1881 	1897 	1913 	1917 	1919 	1920 	1930 	1935 	1959 	1970 	1979 	1989 	2000 	2011
Latvieši
(īpatsvars) 	24 199*
(23,6%) 	49 974*
(29,5%) 	127 046*
(45,0%) 	218 097*
(42,2%) 	114 379
(54,3%) 	109 660
(51,5%) 	99 580
(54,9%) 	227 842
(60,3%) 	242 731
(63,0%) 	258 528
(44,5%) 	299 072
(40,9%) 	317 546
(38,3%) 	331 934
(36,5%) 	313 368
(41,0%) 	298 412
(42,4%)

Piezīme: * Uzskaite pēc ikdienas valodas.
Avots: Tautas skaitīšanu dati
Augstceltnes un augstākās būves
Rīgas radio un televīzijas tornis
Latvijas Nacionālās bibliotēkas jaunā ēka

    Pamatraksts: Rīgas augstceltnes un augstākās būves

Latvijas augstākā būve atrodas Rīgā un tas ir Rīgas radio un televīzijas tornis Zaķusalā. Tā augstums ir 368,5 metri un tas ir ne tikai augstākais tornis Baltijas valstīs, bet arī augstākais Eiropas Savienībā un 13. augstākais televīzijas tornis pasaulē. Savukārt augstākās biroju vai dzīvojamās augstceltnes Rīgā ir Saules akmens, Panorama Plaza II un Zinātņu akadēmijas augstceltne, kuras sniedzas augstāk par 100 metriem. Celtniecības stadijā ir dvīņu torņi Z-Towers, kura dienvidu tornis ir 123 metrus augsts.[18]
Augstākās Rīgas ēkas
	Nosaukums 	Augst. 	Stāvi 	Gads
1. 	Z-Towers 	123 	30 	2015
2. 	Saules akmens 	123 	27 	2004
3. 	Panorama Plaza II 	114 	32 	2007
4. 	Zinātņu akadēmijas augstceltne 	108 	21 	1955
5. 	Panorama Plaza I 	99 	27 	2006
6. 	Radisson Blu Hotel Latvija 	95 	27 	1976
7. 	Zemkopības ministrijas augstceltne 	92 	26 	1976
8. 	Latvijas Televīzijas augstceltne 	89 	22 	1987
9. 	Astra Lux 	81 	24 	2007
10. 	Solaris (2 ēku komplekss) 	78 	25 	2005
11. 	Preses nams 	77 	22 	1977
12. 	Skanstes virsotnes (4 ēku komplekss) 	76 	24 	2008
13. 	Rietumu Bankas galvenā ēka 	70 	20 	2008
14. 	Centra nams 	69 	9 	2005
15. 	"Gaismas pils" 	68 	13 	2012
16. 	Gloria 	63 	18 	2005
17. 	Liberta 	63 	18 	2006
18. 	Fortuna 	63 	18 	2008
19. 	Verita 	63 	18 	2008
20. 	Victoria 	63 	18 	2009
	
Augstākie Rīgas torņi un baznīcas
	Nosaukums 	Augst. 	Gads
1. 	Rīgas radio un televīzijas tornis 	368 	1987
2. 	Rīgas Svētā Pētera baznīca 	123 	1746
3. 	Āgenskalna televīzijas tornis 	110 	1955
4. 	Vanšu tilta pilons 	109 	1981
5. 	Rīgas Doms 	90 	1776
6. 	Rīgas Svētā Jēkaba katedrāle 	86 	1225
7. 	Uzvaras piemineklis 	79 	1985
8. 	Rīgas Jaunā Svētās Ģertrūdes baznīca 	69 	1906
9. 	Rīgas Vecā Svētās Ģertrūdes baznīca 	63 	1869
Transports
Autobuss Mercedes-Benz Citaro O530 uz 13. janvāra ielas Rīgā 2005. gada 4. jūnijā
Zemās grīdas tramvajs Škoda 15T Rīgā
Sabiedriskais transports Rīgā

    Pamatraksts: Sabiedriskais transports Rīgā

Sabiedriskais transports Rīgā sastāv no 54 autobusu, 19 trolejbusu, 9 tramvaju, 33 minibusu un 9 nakts autobusu līnijām, kas savā starpā savieno visas Rīgas priekšpilsētas.

Pirmās autobusu satiksmes līnijas tika atklātas 1924. gadā. Līdz 1938. gadam visas autobusu līnijas piederēja privātiem uzņēmējiem. 19 autobusu līnijās kursēja 151 autobuss, pārvadājot 29,25 miljonus pasažieru. Pašvaldības autobusu sabiedriskā transporta atklāšana notika 1938. gada 1. jūlijā.

Pirmais trolejbusu maršruts Rīgā tika izveidots no Daugavpils ielas līdz Viestura dārzam. Tas tika atklāts 1947. gada 4. novembrī plkst. 16.30 Krišjāņa Valdemāra ielas un Kalpaka bulvāra krustojumā. Pirmie Rīgā kursēja pirms kara Jaroslavļas Autobusu rūpnīcā būvētie JTB trolejbusi, kuri jau bija lietoti. Pirmie trolejbusi bāzējās 1. tramvaju depo (tagadējā 5. tramvaju depo) Brīvības ielā, vēlāk tie tika pārvietoti uz 2. tramvaju depo (tagadējo 1. trolejbusu parku) Ganību dambī. 1948. gadā tika atklāta trolejbusu līnija no Centrāltirgus uz Sarkandaugavu, ko drīz pēc tam pagarināja līdz Mežaparkam. Piecdesmitajos gados trolejbusu parks tika papildināts ar Engelsā (Krievija) ražotajiem trolejbusiem.

1882. gada 23. augustā tiek atklātas pirmās zirgu tramvaja līnijas, kuras apkalpoja 95 zirgi. Rīgu jauna satiksmes veida ierīkošanā apsteidza Liepāja, kur jau 1899. gadā sāka darboties pirmā elektriskā ielu dzelzceļa līnija Baltijā. Rīgā pirmais elektriskais tramvajs pa Aleksandra ielu (tagad Brīvības iela) sāka kursēt 1901. gada 23. jūlijā.
Citi transporta veidi

    Rīgas dzelzceļa stacija
    Rīgas Starptautiskā autoosta
    Starptautiskā lidosta "Rīga"
    Rīgas pasažieru osta

Sports

2006. gadā Rīgā norisinājās Pasaules čempionāts hokejā. Rīgā bāzēts Kontinentālās hokeja līgas klubs Rīgas "Dinamo". Latvijas hokeja līgā spēlē HK Prizma.

Latvijas futbola Virslīgā spēlē Skonto FC un FS METTA/Latvijas Universitāte.

Katru pavasari Rīgā notiek Rīgas maratons.

Rīgā bāzēti arī vairāki basketbola klubi — Barons kvartāls, BK VEF Rīga, BK Latvijas Universitāte, BK Turība —, kā arī sieviešu basketbola klubi TTT Rīga, Latvijas Universitāte, RTU Merks u.c.
Radiostacijas

    88,6 MHz — Jumor FM
    89,2 MHz — Radio SWH Rock
    90,0 MHz — Spin FM
    90,7 MHz — Latvijas Radio 1
    91,5 MHz — Latvijas Radio 2
    91,9 MHz — TOP Radio [19]
    92,4 MHz — Kurzemes Radio [19]
    93,1 MHz — Latvijas Radio 5
    93,9 MHz — Radio Baltkom
    94,5 MHz — Rīga Radio
    94,9 MHz — Capital FM
    96,2 MHz — Krievijas Hitu Radio
    96,8 MHz — Super FM
    97,3 MHz — Radio QBS [19]
    99,0 MHz — Radio Jūrmala [19]

		

    99,5 MHz — Europa Plus
    100,0 MHz — Radio PIK
    100,5 MHz — BBC Radio
    101,0 MHz — Radio 101
    101,8 MHz — Latvijas Kristīgais Radio
    102,7 MHz — Radio MIX FM
    103,2 MHz — Avtoradio
    103,7 MHz — Latvijas Radio 3 – Klasika
    104,3 MHz — European Hit Radio
    105,2 MHz — Radio SWH
    105,7 MHz — Radio SWH +
    106,2 MHz — Star FM
    107,2 MHz — Radio Skonto
    107,7 MHz — Latvijas Radio 4 – Doma Laukums

Sadraudzības pilsētas

Rīgai ir sadraudzības attiecības ar šādām pilsētām:[20]

    Valsts karogs: Kazahstāna Almati, Kazahstāna
    Valsts karogs: Nīderlande Amsterdama, Nīderlande
    Valsts karogs: Kazahstāna Astana, Kazahstāna
    Valsts karogs: Francija Bordo, Francija
    Valsts karogs: Vācija Brēmene, Vācija
    Valsts karogs: Amerikas Savienotās Valstis Dallasa, ASV
    Valsts karogs: Itālija Florence, Itālija
    Valsts karogs: Francija Kalē, Francija
    Valsts karogs: Austrālija Kērnsa, Austrālija
    Valsts karogs: Ukraina Kijeva, Ukraina

	

    Valsts karogs: Japāna Kobe, Japāna
    Valsts karogs: Krievija Maskava, Krievija
    Valsts karogs: Baltkrievija Minska, Baltkrievija
    Valsts karogs: Zviedrija Norčēpinga, Zviedrija
    Valsts karogs: Dānija Olborga, Dānija
    Valsts karogs: Ķīna Pekina, Ķīna
    Valsts karogs: Somija Pori, Somija
    Valsts karogs: Amerikas Savienotās Valstis Providensa, ASV [21]
    Valsts karogs: Vācija Rostoka, Vācija
    Valsts karogs: Krievija Sanktpēterburga, Krievija

	

    Valsts karogs: Čīle Santjago, Čīle
    Valsts karogs: Zviedrija Stokholma, Zviedrija
    Valsts karogs: Ķīna Sudžou, Ķīna
    Valsts karogs: Ķīnas Republika Taipeja, Taivāna
    Valsts karogs: Igaunija Tallina, Igaunija
    Valsts karogs: Igaunija Tartu, Igaunija
    Valsts karogs: Uzbekistāna Taškenta, Uzbekistāna
    Valsts karogs: Gruzija Tbilisi, Gruzija
    Valsts karogs: Polija Varšava, Polija
    Valsts karogs: Lietuva Viļņa, Lietuva
    Valsts karogs: Armēnija Erevāna, Armēnija

Attēlu galerija
Vecrīgas panorāma ar promenādi pirms 1900. gada 
Rīgas panorāma no Pārdaugavas puses pirms Pirmā pasaules kara 
Rīgas pils, raugoties no Daugavas 
Uzraksts "Rīga" pie pilsētas robežas uz Jūrmalas šosejas 
Rīgas centrs. Skats no Pēterbaznīcas skatu laukuma 
Vecrīga, raugoties no Daugavas 
Rīgas centrālā daļa 
Rīgas ostas iekraušanas celtņi 
Vecrīga, skatoties no Zaķusalas. Priekšplānā Dzelzceļa tilts 
Vanšu tilts no Eksporta ielas 
Rīgas panorāma
Panorāma no Zinātņu akadēmijas augstceltnes
Panorāma no Rīgas Svētā Pētera baznīcas torņa


Cilvēki

Rīgā dzimuši:

    inženieris, politiķis Georgs Armitsteds (1847—1912),
    baletdejotājs Mihails Barišņikovs (1948),
    arhitekts Jānis Frīdrihs Baumanis (1834—1891),
    ķirurgs, aseptikas pamatlicējs Ernests fon Bergmanis (1836—1907),
    politiķis Johans Kristofs Bērenss (1729—1792),
    filozofs Jesaja Berlins (1909—1997),
    mākslinieks Boriss Bērziņš (1930—2002),
    arhitekts Vilhelms Bokslafs (1858—1945),
    modes dizainers Gints Bude (1971),
    mūziķis Gustavs Butelis (1978),
    inženieris Frīdrihs Canders (1887—1933),
    inženieris Valters Caps (1905—2003),
    māksliniece Vija Celmiņa (1938),
    hokejists Lauris Dārziņš (1985),
    hokejists Kaspars Daugaviņš (1988),
    izgudrotājs, uzņēmējs Džeikobs Deiviss (1831—1908),
    žurnālists Jānis Domburs (1972),
    kinorežisors Sergejs Eizenšteins (1898—1948),
    arhitekts Johans Daniels Felsko (1813—1902),
    dziedātāja Elīna Fūrmane (1986),
    operdziedātāja Elīna Garanča (1976),
    komponiste Lūcija Garūta (1902—1977),
    dziedātājs Roberts Gobziņš (1964),
    politiķis Ivars Godmanis (1951),
    neirofiziologs Elhonons Goldbergs (1946),
    tenisists Ernests Gulbis (1988),
    datorzinātnieks Juris Hartmanis (1928),
    filozofs Nikolajs Hartmanis (1882—1950),
    hokejists Artūrs Irbe (1967),
    diriģents Mariss Jansons (1943),
    basketboliste Anete Jēkabsone-Žogota (1983),
    komponists Imants Kalniņš (1941),
    politiķis Aigars Kalvītis (1966),
    aktrise un politiķe Ausma Kantāne-Ziedone (1941),
    vijolnieks Gidons Krēmers (1947),
    basketboliste Dita Krūmberga (1984),
    rakstnieks Vilis Lācis (1904—1966),
    mākslas vēsturnieks Imants Lancmanis (1941),
    arhitekts Eižens Laube (1880—1967),
    aktrise Mirdza Martinsone (1951),
    hokejists Edgars Masaļskis (1980),
    hokejists Sergejs Naumovs (1969),
    ķīmiķis, Nobela prēmijas laureāts Vilhelms Ostvalds (1853—1932),
    gleznotājs Kārlis Padegs (1911—1940),
    paleontologs Kristians Panders (1794—1865),
    komponists Raimonds Pauls (1936),
    komponists Georgs Pelēcis (1947),
    dzejnieks Kristiāns Jāks Pētersons (1801—1822),
    arhitekts Heincs Pīrangs (1876—1936),
    maratonu skrējēja Jeļena Prokopčuka (1976),
    komiķis un aktieris Arkādijs Raikins (1911—1987)
    kamaniņu braucējs Mārtiņš Rubenis (1978),
    dziedātājs Normunds Rutulis (1971),
    rakstnieks Zigmunds Skujiņš (1926),
    aktieris Juris Strenga (1937),
    politiķis Jānis Šilfs (1881—1921),
    vēsturnieks Kārlis Kristiāns Širrens (1826-1910),
    arhitekts Reinholds Šmēlings (1840—1917),
    šahists (astotais pasaules čempions) Mihails Tāls (1936—1992)
    bijušais Latvijas Valsts prezidents Guntis Ulmanis (1939),
    bijusī Latvijas Valsts prezidente Vaira Vīķe-Freiberga (1937),
    vingrotājs Igors Vihrovs (1978),
    hokejists Sergejs Žoltoks (1972—2004).

Skatīt arī

    Rīgas plānošanas reģions
    Sabiedriskais transports Rīgā
    Rīgas Satiksme
    Rīgas Dome
    Rīgas arhibīskapi
    Daudzstāvu dzīvojamie rajoni Rīgā
    Pieminekļi Rīgā
    Radio Rīgā

Atsauces

«Vissenākie laiki». Rīgas pašvaldības portāls. Skatīts: 2012. gada 30. aprīlī.
«Latvijas iedzīvotāju skaits pašvaldībās pagastu dalījumā» (PDF). Iedzīvotāju reģistra statistika uz 01.01.2016. Pilsonības un migrācijas lietu pārvalde. 2016. gada 1. janvārī.
«World Heritage List — Riga (Latvia); No. 852» (pdf). unesco.org. p. 3 (67). lpp.
«Rīga 2014. gadā būs Eiropas kultūras galvaspilsēta Latvijā, IP/09/1324, EUROPA — Press releases» (html). europa.eu.
Termometra stabiņš sasniedz +32 grādus
Latvijas Vides, ģeoloģijas un meteoroloģijas aģentūra
Mājalapa pogoda.ru.net
Pilsonības un migrācijas lietu pārvaldes gada pārskats (pdf fails)
Rīgas pašvaldības portāls
RDPAD aicina veidot apkaimes
Rīgas Pilsētas Vēstis — Aktuāli[novecojusi saite]
Ušakovs: Kampaņas Esi rīdzinieks rezultātā galvaspilsētā deklarējušies 10 tūkstoši cilvēku www.focus.lv 2014. gada 9. janvārī
Iedzīvotaju skaits pašvaldībās sadalījumā pēc valstiskās piederības 01.01.2007.
Iedzīvotaju skaits pašvaldībās sadalījumā pēc valstiskās piederības 01.01.2013.
[1] ISG191. PASTĀVĪGO IEDZĪVOTĀJU ETNISKAIS SASTĀVS REĢIONOS UN REPUBLIKAS PILSĒTĀS GADA SĀKUMĀ. Centrālās statistikas pārvaldes dati 2015. gadā.
Latviešu konversācijas vārdnīca. X sējums. Rīga : Anša Gulbja izdevniecība. 20 441. sleja.
Central Statistical Bureau of Latvia, 2009
Divu torņu moderna arhitektūras konstrukcija
Nav Rīgas radiostacija, bet ir dzirdama pilsētas teritorijā.
Rīgas sadraudzības pilsētas
«Mayor Announces Sister City — Meeting (7/30/2003)». Providence, RI, Office of the Mayor. Skatīts: 17.01.2007..[novecojusi saite]

Paraksties manabalss.lv pret autortiesību likuma normu, kas mūs ierobežo ilustrēt rakstus ar fotogrāfijām!
Logo-wikimaratons.png
Laipni lūdzam Vikipēdijas maratonā,
kurā arī Tu vari piedalīties!
Šobrīd latviešu valodā ir 65 888 raksti.
65,89%
	

    Sabiedrība
    Ģeogrāfija
    Latvija

	

    Māksla
    Kultūra
    Vēsture

	

    Tehnoloģija
    Zinātne
    Visi portāli

Vērtīgs raksts
Kārlis Skrastiņš 2006. gadā
Kārlis Skrastiņš (dzimis 1974. gada 9. jūlijā Rīgā, miris 2011. gada 7. septembrī Jaroslavļā) bija latviešu hokejists, spēlēja aizsarga pozīcijā, bija Latvijas hokeja izlases dalībnieks. Savas karjeras laikā Skrastiņš aizvadīja 832 spēles Nacionālās hokeja līgas klubos Našvilas "Predators", Kolorādo "Avalanche", Floridas "Panthers" un Dalasas "Stars". Latvijas izlases rindās Skrastiņš piedalījās trīs Olimpisko spēļu turnīros, kā arī deviņos Pasaules čempionātos, kopā izlases sastāvā laukumā dodoties 151 spēlē.

Vairākus gadus Skrastiņam piederēja Nacionālās hokeja līgas rekords par visvairāk pēc kārtas aizvadītajām spēlēm starp aizsargiem. Viņš pēc kārtas bija aizvadījis 495 spēles, tobrīd labojot Tima Hortona 1968. gadā uzstādīto rekordu.
Skrastiņš gāja bojā 37 gadu vecumā Jaroslavļas aviokatastrofā. 
(lasīt visu rakstu)
Cits · Visi vērtīgie raksti
Vai Tu zināji, ka...
No Vikipēdijas latviešu valodā jaunākajiem rakstiem:
Vietalvas baznīca 2002-06-22.jpg

    ... Vietalvas luterāņu baznīcas (attēlā) fasāde pašlaik ir saglabājusies tāda, kāda bija pēc kara — ložu sašauta?
    ... līdz mūsdienām ir saglabājušies abu Doles viduslaiku piļu mūra sienu fragmenti Doles salā?
    ... fokstrots visaugstāko popularitāti sasniedza 20. gadsimta 30. gados?

    ... Nīderlandes daudzcīņniece un sprintere Dafne Shipersa 2014. un 2015. gadā tika atzīta par Eiropas gada labāko vieglatlēti?
    ... līdzīgi citiem augstākajiem komunistiskās partijas vadītājiem stagnācijas ērā, arī ilggadējais otrs ietekmīgākais Politbiroja loceklis Mihails Suslovs regulāri saņēma augstus apbalvojumus: viņš bija divkārtējs Sociālistiskā Darba varonis, pieckārtējs Ļeņina ordeņa kavalieris?
    ... Brežņeva personības kults visagresīvāk tika izvērsts tieši gados, kad acīmredzami pasliktinājās PSRS vadoņa veselība?

		
Šī diena vēsturē

Divi sabojāti Irākas tanki

    1919. — Itālijā nodibināta fašistu partija.
    1947. — dibināta Starptautiskā standartizācijas organizācija (ISO).
    1966. — Sīrijā armijas virsnieki īstenoja valsts apvērsumu.
    1991. — Līča karš: ASV un sabiedroto sauszemes spēki šķērsoja Saūda Arābijas robežu un iegāja Irākā, sākās kara sauszemes fāze (attēlā — sabojāti tanki).
    1999. — orbitālajā stacijā Mir notika liels ugunsgrēks.

Vairāk notikumu: 22. februārī — 23. februārī — 24. februārī
Arhīvs
Šobrīd ir 2016. gada 23. februāris (UTC) – Atjaunināt lapu
Izveido rakstu


    Raksta izveidošana Rakstu vednis Iedvesmai Smilšu kaste eksperimentiem Dalībnieku uzvedības noteikumi Administrācija 

Vikikrātuves dienas attēls
Menyanthes trifoliata Spechtensee 01.JPG
Menyanthes trifoliata
Vikipēdija ir pieejama arī citās valodās, tai skaitā:
Līvõ 	Latgaļu 	Võro 	Žemaitiu 	Eesti 	Lietuvių 	Русский 	Français 	Deutsch 	English

Vikipēdija ir bezpeļņas organizācijas Wikimedia Foundation projekts, kas saistīts arī ar vairākiem citiem brīvi pieejama satura projektiem:
	Wiktionary
Vārdnīca 	
	Wikibooks
Rokasgrāmatas un pamācības 	
	Wikiquote
Citātu kolekcija 	
	Wikisource
Free source dokumenti
	Wikivoyage
Ceļvedis 	
	Wikinews
Brīvi pieejamas ziņas 	
	Commons
Kopīga multimediju krātuve 	
	Meta-Wiki
Vikimediju fonda projektu koordinēšana
