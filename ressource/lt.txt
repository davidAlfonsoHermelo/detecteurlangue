Pablo Picasso
Bullet purple.png
Bullet purple.png
Pablas Pikasas
isp. Pablo Ruiz Picasso
Pablo picasso 1.jpg
Gimė: 	1881 m. spalio 25 d.
Malagoje, Ispanija
Mirė: 	1973 m. balandžio 8 d. (91 metai)
Mougins, Prancūzija
Veikla: 	ispanų tapytojas, vienas žymiausių XX a. menininkų, labiausiai žinomas kaip kubizmo kūrėjas.
Commons-logo.svg Vikiteka: 	Pablo Picasso
Parašas
Picasso Signatur-DuMont 1977.svg

Pablas Pikasas (pilnas vardas isp. Pablo Diego José Francisco de Paula Juan Nepomuceno María de los Remedios Crispiniano de la Santísima Trinidad; 1881 m. spalio 25 d. Malagoje, Ispanija – 1973 m. balandžio 8 d. Mougins, Prancūzija) – ispanų tapytojas, vienas žymiausių XX a. menininkų, labiausiai žinomas kaip kubizmo kūrėjas.

Jis sukūrė per 20 000 paveikslų, atspaudų, piešimo, skulptūrų, keramikos gaminių, teatro kostiumų.

Keletas Picasso paveikslų vertinami kaip brangiausi pasaulyje. Nors gimė ir augo Ispanijoje, beveik visą brandų gyvenimą Picasso praleido ir dirbo daugiausia Paryžiuje ir Prancūzijos pietuose.

Turinys

    1 Biografija
        1.1 Vaikystė
        1.2 Karjeros pradžia
        1.3 Asmeninis gyvenimas
        1.4 Mirtis
    2 Kūryba
        2.1 Mėlynasis periodas
        2.2 Rausvasis periodas
        2.3 Afrikos įkvėptas periodas
        2.4 Kubizmas
        2.5 Klasicizmas ir siurrealizmas
        2.6 Vėlesnė kūryba
    3 Nuorodos
    4 Nuorodos

Biografija
Vaikystė

Pikaso gimė Malagoje (Ispanija) 1881 m. spalio 25 d., vidurinio sluoksnio šeimoje. Jo tėvas, Don José Ruiz y Blasco taip pat buvo dailininkas, piešęs natūralistinius paukščių atvaizdus ir dėstęs amatų mokykloje. Don Jose mokė savo sūnų dailės nuo septynerių metų.

1895 m., Pikaso septynmetė sesuo Končita mirė nuo difterijos[1]. Po jos mirties šeima išsikraustė į Barseloną, kur tėvas ėmė dėstyti vaizduojamosios dailės akademijoje. Jis įtikino akademijos vadovus leisti jo sūnui laikyti egzaminus, kad būtų priimtas į pažengusiųjų klasę. Šiems egzaminams mokiniai dažnai sugaišdavo apie mėnesį, bet Pikaso išlaikė juos per savaitę ir buvo priimtas.

Pikaso tėvas ir dėdė nutarė jį išsiųsti į San Fernando karališkąją akademiją Madride, garsiausią šalies meno mokyklą[2]. 1897 m., būdamas šešiolikos, Pikaso išvažiavo į Madridą ir pirmą kartą ėmė gyventi savarankiškai. Jam nepatiko griežta disciplina, tad greitai jis nustojo lankyti paskaitas. Vietoje jų Pikaso lankėsi Prado muziejuje, kur rado Diego Velázquez, Francisco Goya ir Francisco de Zurbarán darbus. Vis dėlto, jam labiausiai patiko El Greco kūryba.
Karjeros pradžia

Po studijų Madride, 1900 m., Pikaso pirmą kartą iškeliavo į Paryžių. Ten jis susipažino su žurnalistu ir poetu Max Jacob, kuris jį išmokė prancūzų kalbos. Greitai jie apsigyveno kartu. Maksas miegojo naktimis, tuo tarpu Pikaso ilsėjosi dieną, o naktį dirbdavo. Jie gyveno labai skurdžiai ir dažnai neturėdavo net kuo pasišildyti kambarį. 1901 m. Pikaso iliustravo savo draugo anarchisto Francisco de Asís Soler leidžiamą žurnalą Arte Joven. Būtent tuo metu jis ėmė pasirašinėti Picasso.

1905 m. Pikaso tapo Leo ir Gertrude Stein, amerikiečių meno kolekcininkų, favoritu. Jis nutapė Gertrude Stein ir jos sūnėno, Allan Stein, portretus. Jos salone Pikaso susipažino su Henri Matisse, kuris vėliau tapo jo viso gyvenimo draugu ir konkurentu. Paryžiuje jis susirado ir daugiau draugų, kurie vėliau tapo pasaulinio garso menininkais – André Breton, Guillaume Apollinaire, Alfred Jarry.
Asmeninis gyvenimas

1904 m. Pikaso susipažino su Bohemijos dailininke Fernande Olivier, kuri tapo jo meiluže. Olivier yra įamžinta daugelyje jo rausvojo periodo darbų. Vėliau ją paliko dėl Marcelle Humbert, kuriai taip pat skyrė didelę dalį savo kūrybos, tačiau ji mirė vos sulaukusi trisdešimties.

Po Pirmojo pasaulinio karo, Pikaso susipažino su daug žmonių, susijusių su Serge Diaghilev rusų baletu. Tuo metu jo draugai buvo Jean Cocteau, Jean Hugo, Juan Gris. 1918 m. jis vedė baleriną Olgą Khokhlovą. Khokhlova įvedė Pikaso į aukštuomenės gyvenimą. Jie susilaukė sūnaus Paulo, kuris užaugęs tapo motociklų lenktynininku ir savo tėvo vairuotoju.

1927 m. Pikaso susipažino su septyniolikmete Marie-Thérèse Walter ir užmezgė slaptą romaną. Su Khokhlova jie oficialiai neišsiskyrė, nes pagal Prancūzijos įstatymus jie būtų turėję pasidalinti turtą, o Pikaso nenorėjo atiduoti pusės savo pinigų. Jie buvo susituokę iki Khokhlovos mirties 1955 m. Visą tą laiką jis bendravo su Marie-Thérèse Walter, su kuria susilaukė dukters, vardu Maia. Per savo gyvenimą, Pikaso turėjo daugybę meilužių šalia žmonos ir pagrindinės moters – Marijos. Jis susilaukė keturių vaikų nuo trijų moterų, įskaitant dailininkę Francoise Gilot su kuria susilaukė dukros Paloma Picasso, madų ir kvepalų kūrėjos[3]. Francoise Gilot patapo labai sėkminga Paryžiaus dizainere, vėliau draugavo su Jonu Salku, Salko Instituto įkūrėju. Jos dukra Paloma Picasso buvo to instituto patikėtinlų tarybos narė.
Mirtis

Pablo Picasso mirė 1973 m., palikdamas didžiulį meno kūrinių palikimą. Kadangi jis nepaliko testamento, daug jo meno kūrinių po mirties atiteko Prancūzijos valstybei mokesčių forma.

Palaidotas Chateau de Vauvenargues netoli Aix-en-Provence.
Kūryba

Pikaso darbai dažnai kategorizuojami periodais. Nors dėl skirstymo kartais ginčijamasi, paprastai laikoma, kad buvo penki periodai: Mėlynasis (1901–1904), Rausvasis (1905–1907), Afrikos įkvėptas (1908–1909), Analitinis kubizmas (1909–1912) ir Sintetinis kubizmas (1912–1919).
Mėlynasis periodas

Mėlynasis periodas (1901–1904) susideda iš niūrių paveikslų, nutapytų melsvais ir melsvai-žalsvais atspalviais, beveik neįmaišant kitų spalvų. Kada periodas tiksliai prasidėjo nėra žinoma, tačiau greičiausiai tai buvo 1901 m. pavasarį, Ispanijoje, arba po pusmečio, Paryžiuje[4]. Tuo metu jis dažnai piešė pavargusias, iškankintas motinas su vaikais, melancholiškus vaizdus su prostitutėmis bei elgetomis. Didelį įkvėpimą jam sukėlė kelionė į Ispaniją bei draugo Carlos Casagemas savižudybė. Po jos, nuo 1901 iki 1903 m., Pikaso nupiešė kelis Casagemas portretus.

Tokia pat niūri nuotaika persmelkusi ir kitą Pikaso darbą The Frugal Repast (1904). Jame vaizuodami aklas vyras ir reginti moteris, abu išsekę sėdi prie beveik tuščio stalo. Aklumas – dažna tema to periodo darbuose, ji yra ir paveiksle „The Blind Man‘s Meal“ (vert. „Aklojo Valgyje“). piešinyje jis naudoja niūrų įvaizdį, jautriai atspindi vienišą asmenybę, sunkią jos būtį. Šį įspūdį stiprina vienoje vyro rankoje laikoma duonos pluta ir nerangiai imamas ąsotis su kita. Kiti garsūs šio periodo darbai: Portrait of Soler ir Portrait of Suzanne Bloch‎.
Rausvasis periodas

Rausvojo periodo (1904–1906)[5] ypatybės yra linksmesnė nuotaika, oranžinė ir rožinė spalvos. Jame vaizduojami cirko artistai, akrobatai, arlekinai. Arlekinas, paprastai vaizduojamas languotu rūbu, tapo asmeniniu Pikaso simboliu. Dauguma piešinių yra įkvėpti Fernande Olivier, skulptorių ir dailininų modelio. „Le Lapin Agile“ – būdingas šiam periodui paveikslas.
Afrikos įkvėptas periodas

Afrikos įkvėptas periodas (1907–1909) prasideda paveikslo Les Demoiselles d'Avignon dešinėje nupieštomis dvejomis figūromis, kurios primena Afrikietiškus artefaktus. Šio metu plėtojamos idėjos vėliau davė pradžią kubizmui.
Kubizmas

Pagrindiniai Analitinio Kubizmo (1909-1912) principai, trimatės formos dvimačiame paveiksle, yra įgyvendinti paveiksle „Natiurmortas su romo buteliu”, nutapytame 1911. Analitinio Kubizmo technika buvo išvystyta Picasso ir Prancūzijos menininko Georges Braque (1882–1963), kurie susipažino 1907. Paveikslų koloritas monochromatinis, rudų ir neutralių atspalvių.

Picasso „Butelis ir vyno taurė ant stalo“ (1912) yra ankstyvas Sintetinio Kubizmo (1912–1919) pavyzdys. Jis priklijavo laikraštinį popierių ir nudažė popierių ant drobės. Picasso ir Braque Sintetiniuose Kubistiniuose darbuose taip pat apėmė lytėjimo komponentus, tokius kaip audeklas. Kartais naudota trompe-l’oeil technika, norint sukurti tikrų objektų ir struktūros iliuziją.
Klasicizmas ir siurrealizmas
Čikagos Pikaso

Po Pirmojo pasaulinio karo Pikaso ėmė tapyti neoklasicistinius paveikslus. Toks grįžimas prie aiškių ir tvarkingų formų buvo būdingas daugybei to meto dailininkų, pvz., André Derain, Giorgio de Chirico. Šie Pikaso darbai primena Jean Auguste Dominique Ingres stilistiką. „Baltai apsirengusi moteris“ (1923), vaizduoja klasikiniu stiliumi apsirengusią moterį. Ši moteris apsivilkusi balta suknele, panašia į togą. Ji, ilsisi susimąsčiusioje pozoje su ištaršytais plaukais. Perteikdama švelnų lyriškumą ir raminančią motinystės dvasią.

Iki 1930-ųjų pradžios, Picasso pasisuko į harmoningas spalvas ir vingiuotus kontūrus, kurie vaizduoja visą apimantį geidulingumą. Jis tapė moteris su palinkusiomis galvomis ir aiškiai pastebimu geiduliu, kuris atspindėjo atnaujintą optimizmo ir laisvės prasmę. Šio etapo kūriniai turbūt buvo įkvėptos jo ryšių su jauna moterimi Marie-Thérèse Walter (1909–1977). “Mergaitė skaito prie stalo“ šio etapo kūrinys. Ketvirtame XX a. dešimtmetyje, jau įprastą simbolį – arlekiną – pakeitė Minotauras. Šio simbolio pasirinkimas greičiausiai nulemtas bendravimo su siurrealistais, kurie dažnai jį naudojo.

Nors 1930 metais Picasso toliau gyveno Prancūzijoje, į ispanų Pilietinį karą 1936 m. reagavo su labai emocionalia serija paveikslų, tokių kaip "Svajonė" ir "Franco melas", kulminacinį tašką pasiekė didžiulėje freskoje Gernika (1937 m.), nutapytas pilkų tonų paletėje. Sudėtingas darbas, didžiulės proporcijos su antikarinio simbolizmo požymiu, prieštaraujančio dėl fašistinio perversmo, kuriam vadovavo Francisco Franco[6][7].
Vėlesnė kūryba

Nuo 1940-ųjų pabaigos iki 1960-ųjų Picasso kūrybiška energija niekada neišblėso. Gyvendamas Prancūzijos pietuose, jis toliau tapė, kūrė keramikos gaminius.

Šeštame XX a. dešimtmetyje Pikaso stilistika vėl pasikeitė, kai jis ėmė tapyti garsių meno kūrinių interpretacijas. Jis sukūrė visą seriją darbų apie Diego Velazquez paveikslą Las Meninas, taip pat nutapė kelis darbus remdamasis Francisco Goya, Nicolas Poussin, Édouard Manet, Gustave Courbet, Eugène Delacroix kūryba.

Taip pat jis atliko užsakymą, sukurti maketą didelei 15 m aukščio lauko skulptūrai Čikagoje. Dabar šis darbas žinomas kaip Čikagos Pikaso. Niekas nežino ką vaizduoja ši skulptūra. Tai gali būti paukštis, arklys, moteris arba visiškai abstrakti figūra. Ji buvo atidengta 1967 m.. Pikaso atsisakė priimti darbo užmokestį – 100 000 dolerių – ir paaukojo pinigus miesto žmonėms.

Jis tarptautiniu mastu šlovę užsitarnavo pokario metais su didelėmis parodomis Londone, Venecijoje, Paryžiuje, Tokijuje, Lyone, Romoje, Milane, São Paulo. Retrospektyva Niujorke Šiuolaikinio meno muziejuje 1957 m. sulaukė daug dėmesio; joje apsilankė daugiau kaip 100 000 lankytojų per pirmą mėnesį. Ši paroda įtvirtino Pikaso vardą. Muziejai, privatūs kolekcionieriai Amerikoje, Europoje, ir Japonijoje lenktyniavo, kad įsigytų jo darbus.

    Pablo Pikaso portretas, aut. Juan Gris, 1913 m.

    Pablo Pikaso portretas, aut. Amedeo Modigliani, 1915 m.

    „Gernika“

Nuorodos

    Apie Pablą Pikaso
    Pablo Pikaso dailės galerija
    Pablo Pikaso citatos ir paveikslai

Victor Hugo
Bullet purple.png
Bullet purple.png
Viktoras Hugo
pranc. Victor Hugo
Victor Hugo.jpg
Viktoras Hugo
Gimė: 	1802 m. vasario 26 d.
Bezansonas, Prancūzija
Mirė: 	1885 m. gegužės 22 d. (83 metai)
Paryžius, Prancūzija
Tautybė: 	Prancūzas
Tėvas: 	L. S. Hugo
Motina: 	Sophie Trébuchet
Veikla: 	prancūzų poetas, dramaturgas, romanistas, tapytojas ir dizaineris.
Commons-logo.svg Vikiteka: 	Victor Hugo

Viktoras Hugo (Victor-Marie Hugo, 1802 m. vasario 26 d. – 1885 m. gegužės 22 d.) – prancūzų poetas, dramaturgas, romanistas, tapytojas ir dizaineris. Jis laikomas žymiausiu prancūzų romantizmo poetu.
Biografija
Viktoras Hugo jaunystėje

V. Hugo gimė 1802 m. Bezansono mieste (Franš Kontė provincijoje). Tai trečiasis ir paskutinis Napoleono kariuomenės kapitono L. S. Hugo (1773–1828) ir Sophie Trébuchet (1772–1821) šeimos vaikas. Jaunystėje jis buvo rojalistas ir klasicistas, vėliau – liberalas ir romantikas. Po 1848 m. revoliucijos pasisakė esąs respublikonas, išrenkamas Steigiamojo susirinkimo deputatu. Vėliau išvyko iš Prancūzijos ir 18 m. praleido emigracijoje. Šį laikotarpį poetas vadina „savanoriška tremtimi”. Tėvynėn grįžo Prancūzijos – Prūsijos karo metu.

V. Hugo taip pat buvo tapytojas ir dizaineris, jis savo namuose sukūrė išradingą dekorą. Manoma, kad jo tapybos kūriniai ilgą laiką turėjo įtakos impresionizmui ir siurrealizmui.

Iki gilios senatvės V. Hugo aktyviai dalyvavo visuomenės gyvenime, daug rašė. Jam mirus Prancūzijoje paskelbtas nacionalinis gedulas, laidotuvių procesijoje dalyvavo apie milijoną žmonių. Palaidotas Paryžiaus Panteone.

V. Hugo tapo vienu iš trijų pagrindinių šventųjų garbinamų Vietnamo religijoje Cao Dai.
Kūriniai

(nepilnas sąrašas)

    (1822) Odės ir kiti eilėraščiai (Odes et Poésies diverses)
    (1823) Odės (Odes)
    (1824) Naujosios odės (Nouvelles Odes)
    (1826) Odės ir baladės (Odes et ballades)
    (1826) Biug Žargalis (Bug-Jargal)
    (1827) Kromvelis (Cromvell)
    (1829) Orientalės (Les Orientalles)
    (1830) Ernani (Hernani)
    (1831) Paryžiaus katedra (Notre-Dame de Paris)
    (1831) Rudens lapai (Les Fueilles d’automne)
    (1832) Karalius linksminasi (Le Roi s’amuse)
    (1833) Marija Tiudor (Marie Tudor)
    (1835) Sutemų giesmės (Les Chants du crepuscule)
    (1837) Vidiniai balsai (Les Voix intérieures)
    (1838) Ruy Blasas (Ruy Blas)
    (1840) Spinduliai ir šešėliai (Les Rayons et les ombres)
    (1862) Vargdieniai (Les Misérables)
    (1866) Jūros darbininkai (Les Travailleurs de la mer)
    (1869) Žmogus, kuris juokiasi (L'Homme qui rit)
    (1873) Devyniasdešimt tretieji metai (Quatrevingt-treize)
    (1874) Mano sūnūs (Mes Fils)

Nuorodos

Wikiquote logo
Puslapis Vikicitatose –
Victor Hugo

(anglų kalba)

    V. Hugo kūrinių kritika, aprašymai, biografija
    Biografija ir 1851-ųjų kalba

(lietuvių kalba)

    V. Hugo biografija
    V. Hugo

Napoleonas Bonapartas
(Nukreipta iš puslapio Napoleonas)
Bullet purple.png
Bullet purple.png
Napoleonas Bonapartas
pranc. Napoléon Bonaparte
Prancūzijos imperatorius
Napoleon I of France by Andrea Appiani.jpg
Napoleonas Bonapartas
Bonapartai
Gimė: 	1769 m. rugpjūčio 15 d.
Ajačas, Korsika
Mirė: 	1821 m. gegužės 5 d. (51 metai)
Šv. Elenos sala
Tėvas: 	Karolis Bonapartas
Motina: 	Marija Leticija Ramolino
Sutuoktinis(-ė): 	Žozefina, Marie Louise
Vaikai: 	

Napoleonas II
Prancūzijos imperatorius
Valdė: 	1804 m. kovo 30 d. -
1814 m. balandžio 6 d. (10 metų)
Karūnavimas: 	1804 m. gruodžio 2 d.
Pirmtakas: 	Liudvikas XVI
Įpėdinis: 	Liudvikas XVIII
Italijos karalius
Valdė: 	1805 m. gegužės 26 d. -
1814 m. balandžio 6 d. (8 metai)
Pirmtakas: 	Pranciškus II
[slėpti]Kiti titulai
Prancūzijos imperatorius
Valdė: 	1815 m. kovo 1 d. -
1815 m. birželio 22 d. (3 mėn.)
Pirmtakas: 	Liudvikas XVIII
Įpėdinis: 	Napoleonas II
Reino konfederacijos globėjas
Valdė: 	1806 m. liepos 12 d. -
1815 m. birželio 22 d. (8 metai)
Commons-logo.svg Vikiteka: 	Napoleonas Bonapartas

Napoleonas Bonapartas (pranc. Napoléon Bonaparte; pasivadinęs Napoleonu I; 1769 m. rugpjūčio 15 d. Ajačas, Korsika – 1821 m. gegužės 5 d. Šv. Elenos sala) buvo pirmasis Prancūzijos imperatorius (1804 m. gruodžio 2 d. - 1814 m. balandžio 6 d., taip pat 1815 m. kovo 1 d. - birželio 22 d.)[1]. Antrasis Karolio Bonaparto ir Leticijos Ramolino sūnus Napoleonas Bonapartas buvo Pirmosios Prancūzijos respublikos revoliucinės armijos generolas. Po 1799 m. Briumero 18-osios perversmo užėmė valdžią, lapkričio 11 d. paskirtas Pirmuoju Konsulu, 1802 m. – Konsulu iki gyvos galvos. 1804 m. gegužės 18 d. Senato paskelbtas Prancūzijos imperatoriumi. 1804 m. gruodžio 2 d. karūnuotas Notr Damo katedroje.

Kaip kariuomenės vadas ir valstybės vadovas Napoleonas bandė sužlugdyti prieš Prancūziją ir jos Revoliuciją nukreiptas Didžiosios Britanijos nuo 1792 m. kurtas Europos monarchijų koalicijas. Sėkmingomis karinėmis kampanijomis jam pavyko išardyti pirmąsias keturias koalicijas ir sustiprinti Prancūzijos galią Europoje, kuri piką pasiekė 1807 m. sudarius Tilžės taiką.

Jis nuolat vykdė valstybines ir visuomenines reformas. Prancūzijos teritorija maksimaliai išplėsta 1812 m., ją sudarė 134 departamentai, o Roma, Hamburgas, Barselona ir Amsterdamas buvo Prancūzijos departamentų centrais. Nuo 1802 iki 1805 Napoleonas buvo Italijos respublikos prezidentu, o nuo 1805 iki 1814 m. Italijos karaliumi, taip pat Reino sąjungos protektoriumi (nuo 1806 m.). Jo pergalės leido Prancūzijai aneksuoti dideles teritorijas ir valdyti beveik visą kontinentinę Europą, skiriant Napoleono šeimos narius kitų monarchijų valdovais: Žozefas tapo Neapolio ir Ispanijos, Lui - Olandijos, Žeromas - Vestfalijos, Joachimas Muratas - Neapolio karaliais. Napoleonas Bonapartas sukūrė Varšuvos kunigaikštystę, formaliai neatkurdamas Lenkijos nepriklausomybės, taip pat laikinai savo įtakon perėmė nugalėtas Europos valstybes - Prūsijos karalystę ir Austrijos imperiją.

Napoleonas bandė stiprinti senojo režimo kurtą Prancūzijos užjūrio kolonijų sistemą, 1802 m. grąžino vergovę, tačiau nuo 1803 iki 1810 m. britai perėmė visų Prancūzijos kolonijų kontrolę. Nenugalėtoji Britanija kūrė ir finansavo prieš Prancūziją nukreiptas koalicijas ir galiausiai su sąjungininkais laimėjo lemiamus mūšius Ispanijoje (Vitorijos mūšis) ir Vokietijoje 1813 m. (Leipcigo mūšis).

Po pralaimėjimo Leipcigo mūšyje ir Paryžių užėmus priešininkams 1814 m. buvo privestas atsisakyti sosto ir ištremtas į Elbos salą, iš kurios 1815 m. pabėgo ir trumpam atgavo valdžią – šis laikotarpis dar žinomas Šimto Dienų laikotarpiu. Vėliau buvo galutinai nugalėtas Vaterlo mūšyje 1815 m. kovo 18 d. ir ištremtas į Šv. Elenos salą, kur 1821 m. ir mirė.

Yra ir nuomonių, kad Napoleonas buvo nunuodytas arsenu, nes rasta didelės arseno dozės išlikusiuose plaukų mėginiuose, bet naujesni tyrimai atmeta šią versiją. Asmeninis Napoleono gydytojas mirties liudijime įrašė, kad Napoleonas mirė nuo skrandžio vėžio, tai patvirtina ir naujausi tyrimai[2].

Napoleonas taip pat garsėjo kaip puikus šachmatininkas [3], jo vardu pavadintas Napoleono debiutas.

Turinys

    1 Jaunystė
    2 Tulono apgultis
    3 Iškilimas
    4 Napoleono žygis į Egiptą
    5 Briumero 18 perversmas
    6 Pirmasis Konsulas
    7 Prancūzijos imperatorius
    8 Napoleono Bonaparto vidaus ir užsienio politika
        8.1 Napoleono reformos:
    9 Napoleonas ir Lietuva
    10 Šaltiniai

Jaunystė

Napoleonas Bonapartas kilo iš smulkių Italijos bajorų Bonapartų giminės. Gimė Korsikoje, tuomet priklausiusioje Genujos respublikai, gausioje advokato šeimoje. Mokėsi Ajačo mokykloje. Nuo 1779 m. iki 1784 m. mokėsi Brienne-le-Château karo mokykloje, o nuo 1784 m. buvo priimtas, ir iki 1785 m. mokėsi Paryžiaus karališkoje karo mokykloje. Labiausiai domėjosi matematika, geografija, istorija, karo mokslais. Besimokydamas, skaitė labai daug knygų, kartu, dėl kilmės ir socialinio statuso, jautėsi vienišas tarp bendramokslių. 1785 m. anksčiau laiko baigęs mokyklą, gavo leitenanto laipsnį, Valanse pradėjo karo tarnybą artilerijos pulke. Dėl netikėtos tėvo mirties rūpinosi be maitintojo likusia šeima, pats gyveno labai skurdžiai. Pradėjo domėtis politika, ypač Ž. Ž. Ruso veikalais. Prancūzijos revoliucijos metu tarnavo Korsikoje. Palaikė revoliucionierių jakobinų frakciją, kurie pavedė jam vadovauti savanorių batalionui.
Tulono apgultis

1793 m. Napoleono šeima persikėlė gyventi į Tuloną. Jau tuo metu Tulonas buvo svarbiausia Prancūzijos karine jūrų baze. 1793 m. gegužę Tulone sukilo rojalistai, prieš kuriuos respublikonai metė generolo J. F. Carteaux vadovaujamą kariuomenę. Rojalistai, matydami, jog neatsilaikys, į pagalbą pasikvietė D. Britanijos, Ispanijos ir kitų šalių kariuomenes, vadovaujamas britų admirolo S. Hood. Britai užėmė visus Tulono fortus ir uosto reide stovėjusius laivus. Pirmajame respublikonų ir Tuloną užėmusių jungtinių pajėgų mūšyje, žuvo respublikonų artilerijos vadas, kurį šiose pareigose pakeitė kapitonas Napoleonas Bonapartas. Jis parengė planą užimti Tulono Balaguier ir l’Eguillette fortus, kuriuos kontroliuodamos, respublikonų pajėgos, būtų galėjusios neleisti rojalistams papildyti Tulono atsargomis iš jūros. 1793 m. gruodžio 17 d. naktį respublikonai šturmu užėmė Malbousquet, o, netrukus, ir l’Eguillette fortą. Britai nedelsdami išvedė savuosius karo laivus iš Tulono reido. Tuo pat metu, jie sudegino 9 Prancūzijos karo laivus, o dar 12 prancūzų laivų išplaukė iš uosto kartu su britų laivynu. Respublikonai spėjo išgelbėti tik 25 laivus, tačiau gruodžio 19 d. užėmė visą Tuloną. Už miesto paėmimą Napoleonas Bonapartas 1794 m. sausį buvo pakeltas į brigados generolus.
Iškilimas

Po Tulono paėmimo, Napoleonas buvo paskirtas Prancūzijos Viduržemio jūros pakrantės prie Marselio fortifikacijos inspektoriumi. Jis pasiūlė karo planą prieš Sardinijos karalystę. Tai buvo Prancūzijos kampanijos su Pirmąja antiprancūziškoji koalicija dalis. Jos metu, Prancūzijos kariuomenė 1794 m. balandžio 24-28 d. laimėjo Saorgio mūšį prieš jungtines Sardinijos karalystės ir Habsburgų pajėgas. Po 1794 m. liepos 27 d. įvykusio Termidoro perversmo, Napoleonas buvo trumpam suimtas, ir išėjo į atsargą. 1795 m. rugpjūtį, Visuomenės gelbėjimo komiteto sprendimu, Napoleonas buvo paskirtas Direktorijos vadovo P. F. N. Nicolas padėjėju. 1795 m. spalio 3-5 d. Napoleonas pasižymėjo, numalšindamas Paryžiuje kilusį rojalistų maištą. Napoleonas buvo pakeltas į divizijos generolus ir 1796 m. vasario 23 d. pavesta vadovauti Prancūzijos armijai Italijoje. Nuo 1796 m. balandžio iki 1797 m. balandžio vykusios kampanijos Italijoje metu, sutriuškino Austrijos kariuomenę, pademonstravo nepaprastus karvedžio gebėjimus ir tapo populiarus Prancūzijos visuomenėje.
Napoleono žygis į Egiptą

Prancūzijos ir antiprancūziškos koalicijos karai ilgainiui keitė savo pobūdį. Prancūzija iš besiginančios šalies virto galingiausia Europos žemyno valstybe. Tačiau svarbiausia Prancūzijos priešininkė – Didžioji Britanija, turėdama stipriausią laivyną, tęsė karą.

Norėdama pakirsti D. Britanijos kolonijinę galybę, Direktorija nutarė surengti karinę ekspediciją į Indiją, turtingiausią anglų valdą. Kelias į Indiją ėjo per arabų kraštus, todėl Direktorija pritarė Bonaparto pasiūlymui užimti Egiptą, kuris tuo metu priklausė Osmanų imperijai, ir kartu susigrąžinti įtaką Rytuose, prarastą revoliucijos metais.

1798 m. liepos mėn. Prancūzijos kariuomenė, vadovaujama Bonaparto, išsilaipino Aleksandrijoje. Sutriuškinę vietinius mameliukų dalinius, prancūzai įžengė į Kairą. Tačiau admirolo H. Nelsono vadovaujamas anglų laivynas prie Abukyro sumušė prancūzų laivus ir atkirto Egipte Bonaparto kariuomenę. Pačiame Egipte prasidėjo partizanų karas, Prancūzijai karą paskelbė Turkija.
Briumero 18 perversmas

Būdamas Egipte Napoleonas sekė ir Europos įvykius. Daugiausia informacijos sėmėsi iš laikraščių, taip pat iš nereguliariai atsiunčiamų žinučių. 1799 m. rugpjūčio 23 d. Napoleonas paliko Egiptą ir išvyko į Prancūziją. Nors vėliau dėl šio poelgio jis buvo apkaltintas karių apleidimu ir dezertyracija, bet jo išvykimas buvo Direktorijos įsakymas. Direktorija įsakė Napoleonui grįžti iš Egipto, kadangi jos padėtis po keleto karinių nesėkmių ėmė svyruoti. Direktorija bijojo, kad Antrosios koalicijos pajėgos įsiverš į Prancūziją.

Iki kol Napoleonas grįžo į Paryžių spalį, po kelių pergalių įvesta karinė padėtis Prancūzijoje. Tačiau Direktorijos valdymas buvo neefektyvus ir korumpuotas, Napoleonas buvo kaip niekad populiarus tarp Prancūzijos liaudies.

Napoleonui Bonapartui perversmą įvykdyti ir pakeisti konstituciją pasiūlė vienas iš Direktorių, Sieyes. Taip pat perversmą parėmė Bonaparto broliai Lucien, Rugeris Ducos bei dar vienas direktorius, Talleyrandas. Lapkričio 9 d. prasidėjo perversmas: per dvi dienas kariams, vadovaujamiems Napoleono, pavyko perimti valdžią. Nors Sieyes tikėjosi tapti svarbiausiu Prancūzijos asmeniu, bet jį pergudravo Napoleonas. Jis paskelbė naują 1799 m. konstituciją, kuri skelbė Konsulato valdymą, ir taip pat užsitikrino savo, kaip Pirmojo Konsulo, išrinkimą. Pirmasis konsulas – svarbiausios ir įtakingiausios pareigos, kurios leido Bonapartui sustiprinti savo įtaką, o vėliau net pasiskelbti Pirmuoju Konsulu iki gyvos galvos.
„Napoleonas imperatoriaus soste“, Ž. O. D. Engro paveikslas, 1806 m.
Pirmasis Konsulas

    Daugiau informacijos galite rasti straipsnyje Konsulatas (Prancūzija).

Napoleonas siekė pertvarkyti Prancūziją. Jis pakeitė mokesčių sistemą, įvedė aukštesnįjį mokslą, centrinį banką 1801 m. Napoleonas taip pat susidorojo su Direktorijos metais paplitusiu plėšikavimu keliuose. Buvo pertvarkyta teismų sistema. Taip pat Bonapartas nutraukė sukilimą Vandėjoje. 1801 m. Napoleonas sudarė konkordatą su popiežiumi Pijumi VII. Buvo panaikintas bažnyčios atskyrimas, o katalikybė paskelbta prancūzų daugumos religija. Taip pat buvo sureguliuoti naujos Prancūzijos valdžios ir Katalikų bažnyčios santykiai. Vėliau net buvo susitarta dėl to, kad Napoleonui būtų leista tapti imperatoriumi, nors ir pats popiežius to ir nenorėjo, tačiau vėliau sutiko ir 1804 m. gruodžio 2 d. Napoleonas kartu su sutuoktine Žozefina gavo imperatoriaus titulą. Sakoma, kad Liudvikas van Bethovenas sužinojęs, kad Napoleonas priėmė imperatoriaus karūną, iš nusivylimo išbraukė Napoleono vardą iš 3-osios simfonijos, kuri buvo būtent jam skirta. Tiek Paryžiuje, tiek visoje Prancūzijoje buvo švenčiama net kelias dienas, nebuvo skaičiuojamos jokios išlaidos.
Prancūzijos imperatorius

Napoleonas pirmuoju konsulu ir Prancūzijos imperatoriumi paskelbtas gavus absoliučią daugumą balsų referendumuose. Nors Napoleonas sutelkė visą valdžią, tačiau siekė derinti įvairių visuomenės sluoksnių interesus, daug dėmesio skyrė naujoms porevoliucinėms teisės normoms įtvirtinti Prancūzijoje. Dar 1804 m. buvo priimtas Civilinis, o kiek vėliau – ir Baudžiamasis bei Komercinis kodeksai. Šie kodeksai tapo pavyzdžiu kitoms Europos valstybėms. Užsienio politikoje Napoleonas siekė įtvirtinti Prancūzijos vyravimą Europoje ir susidūrė su kitų didžiųjų valstybių, pirmiausia Jungtinės Karalystės, pasipriešinimu. Iki 1812 m. Prancūzijos kariuomenė laimėjo daugelį mūšių, kurių išdavoje prie Prancūzijos imperijos buvo prijungiamos naujos teritorijos arba kuriami priklausomi nuo Prancūzijos valstybiniai dariniai. Daugelyje Prancūzijos armijos užimtų teritorijų kilo pasipriešinimas, vienas stipriausių – partizaninis karas Ispanijoje, o 1812 m. žygis į Rusiją baigėsi visiška nesėkme. 1813 m. Prancūzijos kariuomenė pasitraukė iš Vokietijos ir Ispanijos, traukėsi iš Italijos. 1814 m. kovo 30 d. Šeštosios antiprancūziškos koalicijos pajėgos užėmė Paryžių. Tų pat metų balandžio 11 d. Napoleonas besąlygiškai atsisakė sosto. Pagal tą dieną pasirašytą Fontenblo sutartį, Napoleonui buvo iki gyvos galvos paliktas imperatoriaus titulas, o jis pats ištremtas į Italijos Elbos salą. Remiantis Fontenblo sutartimi, Napoleonui leista valdyti Elbą bei turėti 400 vyrų asmeninę apsaugą, tačiau jo palikuonims uždrausta pretenduoti į Prancūzijos sostą. Napoleonas taip pat turėjo atsisakyti visų valdų Prancūzijoje. 1815 m. kovą, padedamas sąjungininkų, Napoleonas susigrąžino valdžią Prancūzijoje, tačiau Jungtinė Karalystė, Rusija, Prūsija ir Austrija jį paskelbė už įstatymo ribų bei pradėjo karo veiksmus. Tų pat metų birželio 18 d. pralaimėjęs Vaterlo mūšį, Napoleonas antrą kartą buvo priverstas atsisakyti sosto ir pasidavė Jungtinei Karalystei. Britai ištrėmė jį į į Šv. Elenos salą Atlanto vandenyne. Napoleonas mirė tremtyje 1821 m. gegužės 5 d. 1840 m. jo palaikai buvo perkelti į Invalidų katedrą Paryžiuje.
Napoleono Bonaparto vidaus ir užsienio politika

Napoleonui atėjus į valdžią valstybė buvo nualinta, ūkis nusmukęs, pinigai nuvertėję, visuomenė supriešinta, klestėjo kyšininkavimas bei valdininkų savivalė. Savo politika jis siekė įvesti tvarką Prancūzijoje ir užtikrinti gyventojų saugumą, centralizuoti valstybės valdymą.
Napoleono reformos:

    Panaikino valdininkų savivalę, departamentus valdė jo paskirtieji.
    Centralizavo valdžią Paryžiuje.
    Apribojo spaudos laisvę.
    Paleido į laisvę politinius kalinius, leido į tėvynę grįžti politiniams emigrantams.
    Sudarė sąlygas plėtotis prekybai, pramonei ir žemės ūkiui.
    Pertvarkė švietimo sistemą.
    Susidorojo su plėšikų gaujomis, nuslopino sukilimus Vandėjoje.

    Įvedė konstituciją, priimtas Civilinis kodeksas.

Po Napoleono pertvarkymų bei valdžios centralizavimo įsitvirtino nauja valstybės santvarka, sustojo spekuliacija bei turto graibstymas, gyventojai galėjo jaustis saugiai - šalyje užtikrinta tvarka.
Napoleonas ir Lietuva
Napoleono kariuomenė keliasi per Nemuną

Napoleono žygis į Rusiją paliko daug materialių pėdsakų Lietuvos teritorijoje ir jos tuometinių gyventojų sąmonėje. Iki šiol išlikę gamtos ir kultūros objektų, vadinamų Napoleono vardu. Kai kurie jų iš tikrųjų turėję sąsajų su pačiu Napoleonu, kitų legendų istorinis pagrįstumas nėra įrodytas arba jos yra akivaizdžiai pramanytos. Jiesios piliakalnis, nuo kurio Napoleonas 1812 m. birželio 24 d. stebėjo savo kariuomenės persikėlimą per Nemuną ties Kaunu, yra vadinamas Napoleono kalnu. Kudirkos Naumiesčio piliakalnis, Lašinių piliakalnis Kaišiadorių rajone taip pat turi Napoleono kalno pavadinimą. Lepelionių piliakalnis dėl savo formos pramintas „Napoleono kepure“. Napoleono ąžuolas tebežaliuoja automagistralėje Vilnius-Kaunas, o kitas Napoleono ąžuolas auga Upninkų seniūnijoje. Gailiškėje auga Napoleono pušis, po kuria jis neva užkasęs lobį. Kelias Lietuvos teritorijoje, kuriuo link Maskvos žygiavo Prancūzijos Didžioji armija, tebėra vadinamas Napoleono traktu. Kauno senamiestyje yra pastatas vadinamas Napoleono namu. 1808–1840 m. Užnemunėje galiojo Napoleono kodeksas.
Šaltiniai

Wikiquote logo
Puslapis Vikicitatose –
Napoleonas Bonapartas

Napoleon I (Napoleonas I). Visuotinė lietuvių enciklopedija, T. XVI (Naha-Omuta). – Vilnius: Mokslo ir enciklopedijų leidybos institutas, 2009. 45-46 psl.
Sara Goudarzi, „Mystery Of Napoleon’s Death Said Solved“, MSNBC.com
Chesshistory.com – Napoleonas kaip šachmatininkas (angl.)
Johann Wolfgang von Goethe
(Nukreipta iš puslapio Goethe)
Bullet purple.png
Bullet purple.png
Johanas Volfgangas fon Gėtė
vok. Johann Wolfgang von Goethe
Goethe (Stieler 1828).jpg
Johanas Volfgangas Gėtė aliejinis Joseph Karl Stieler tapytas paveikslas[1]
Gimė: 	1749 m. rugpjūčio 28 d.
Laisvasis Frankfurto miestas (dab. Frankfurtas prie Maino), Šventoji Romos Imperija
Mirė: 	1832 m. kovo 22 d. (82 metai)
Veimaras, Saksonijos–Veimaro–Eizenacho hercogystė
Tautybė: 	Vokietis
Sutuoktinis(-ė): 	Christiane Vulpius
Veikla: 	vokiečių rašytojas, romantistas, humanistas, politikas, mokslininkas ir filosofas.
Commons-logo.svg Vikiteka: 	Johann Wolfgang von Goethe
Parašas
Goethe Signature.svg

Johanas Volfgangas fon Gėtė (vok. Johann Wolfgang von Goethe; 1749 m. rugpjūčio 28 d. Laisvajame Frankfurto mieste (dab. Frankfurtas prie Maino), Šventoji Romos Imperija – 1832 m. kovo 22 d. Veimare, Saksonijos–Veimaro–Eizenacho hercogystė) – vokiečių literatūros klasikas, humanistas, politikas, mokslininkas ir filosofas. Vienas svarbiausių vokiečių švietimo epochos rašytojų.

Turinys

    1 Biografija
    2 Kūryba
    3 Bibliografija
    4 Nuorodos
    5 Šaltiniai

Biografija
Namas, kuriame gimė Gėtė (Frankfurtas prie Maino)

J. V. Gėtė gimė protestantų šeimoje. Vaikystėje skaitė Bibliją, o jaunystėje lankė pietistų būrelius, kur daug dėmesio buvo skiriama jausmams, savęs stebėjimui. Nuo pat jaunystės Gėtė mėgo lankyti teatrą, pats vaidino mėgėjiškuose spektakliuose.

Sekdamas šeimos tradicija jaunasis J. V. Gėtė studijavo teisę. Tačiau niekada nedirbo teisininko darbo, kokį įsivaizduojame dabar. Rašytojas mėgo globėjus, palydovus, sekretorius, flirtą. Studijavo su pertraukomis. Po studijų kurį laiką dirbo teismo rūmuose, lankėsi įvairiuose dvaruose, jų salonuose diskutavo apie literatūrą.

1770-1771 m. jis Strasbūre studijavo teisę, anatomiją, chemiją. Čia susipažino su Johanu Herderiu, kuris daug metų buvo jo ištikimas draugas. Gėtę išgarsino per mėnesį parašytas romanas „Jaunojo Verterio kančios“. Drama „Gecas fon Berlichingenas“ irgi prisidėjo prie šlovės. Gėtė daug keliavo, bendravo su naujais žmonėmis, bei patirtus meilės išgyvenimus išliejo jausmingomis eilėmis.

Nuo 1775 m. prasidėjo Veimaro laikotarpis. Gėtė apsigyveno Veimare, kur pasiliko iki gyvenimo galo. Tapęs Saksonijos–Veimaro–Eizenacho hercogo Karlo Augusto draugu, Gėtė ėjo svarbias pareigas hercogystėje, paskirtas slaptuoju valstybės patarėju, vienu metu buvo tapęs net Iždo valdytoju. Iš pradžių rašė mažai, vėliau kūrė draminius kūrinius („Egmontas“, „Ifigenija Tauridėje“, „Torkvatas Tasas“), sukūrė eilėraščių ciklą „Romos elegijos“, 1796 m. baigė romaną „Vilhelmo Meisterio mokymosi metai“. 1794 m. užsimezgė Gėtės ir Frydricho Šilerio draugystė.

1786 -1788 m. keliavo su savo vadovaujamu teatru, vėliau kariavo prieš Prancūzijos Revoliucijos pajėgas. Gėtė 1797–1806 m. (pirmoji dalis) ir 1824–1831 m. (antroji dalis) sukūrė didžiausią poezijos rinkinį vokiečių kalba, „Faustą“.
Kūryba
„Faustas“, pirmas leidimas 1808 m.

J. V. Gėtė rašė nuo ankstyvos jaunystės iki gilios senatvės – nepaprastai lengvai ir daug, bet nesistemingai, užmesdamas kūrinius dešimčiai – dvidešimčiai metų, juos perdirbinėdamas. Rašytojas kūrė madingų žanrų kūrinius, kuriuose atspindėjo populiarios tų laikų temos. J.V. Gėtė mėgo rašyti farsus, idiles, dainas, satyrinius eilėraščius, vestuvių poemas, proginius eilėraščius, komedijas, biblines dramas, užgavėnių vaidinimus, šiurkščias parodijas, epigramas. Į kūrinius įtraukdavo gautus laiškus, veikėjus pavadindavo draugų vardais. Kūrybos neskyrė nuo gyvenimo, kūriniai itin biografiški, tai tiesiog gyvenimo stebėjimai ir užrašai.

Skiriami du J. V. Gėtės kūrybos periodai: ankstyvasis (sentimentalusis, preromantiškasis) ir vėlyvasis (brandusis, klasikinis).

Kaip tikras Švietimo epochos atstovas, J. V. Gėtė jautėsi laisvas, kūrybingas, turintis laiko ir išteklių lavintis, domėtis visomis sritimis. Būdamas pasiturintis, savarankiškai studijavo menotyrą, gamtotyrą. Rašytojas ypač domėjosi alchemija, fizionomika, spiritizmu, pranašavimo menu, kabala – šiose knygose jį traukė įvairūs simboliai, emblemos, alegorinės figūros. Visą gyvenimą J. V. Gėtė priklausė slaptoms draugijoms. Gėtė buvo mažiausiai susijęs su filosofija – jos nemėgo, ji jam atrodė nuobodi. Labiausiai domėjosi gamta ir žmogumi.

Specialiai meno ir literatūros nestudijavęs Gėtė turėjo daug patarėjų šiais klausimas ir todėl gana gerai išmanė įvairių epochų Europos kultūrą. Jis buvo susipažinęs su Antikos, Viduramžių, Renesanso kultūra. Rašytojas per savo ilgą gyvenimą patyrė racionalizmo ir švietimo, sentimentalizmo bei romantizmo kaitą. Jo kūryboje įvairių epochų idėjos kristalizavosi į vieną – žmogaus prigimties, paskirties ir laimės – problemą.
Bibliografija

Vertimai į lietuvių kalbą:

    Egmontas: penkių veiksmų tragedija / iš originalo išvertė J. Adamsas ir K. Pietrekas. – Kaunas: [J. Adamsas ir K. Pietrekas], 1932 m. (Kuznickio ir Beilio sp.). – 131 p.
    Jaunojo Verterio kančios: romanas / iš vokiečių kalbos vertė Eugenija Vengrienė. – Vilnius: Vaga, 1984 m. – 119 p. [kitas leidimas – 1963 m.]

Poezija / sudarė A. Gailius; vertė S. Račiūnas. – Vilnius: Vaga, 1986 m. – 277 p.

    Vilhelmo Meisterio klajonių metai, arba Atsižadantieji: romanas / iš vokiečių k. vertė Alfonsas Tekorius. – Vilnius: Vaga, 1996 m. (Kaunas: Aušra) – 383 p.
    Lapinas Reinekis: dvylikos giesmių poema / iš vokiečių kalbos vertė Algimantas Zeikus. – Vilnius: Lietuvos rašytojų s-gos l-kla, 1997 m. – 159 p.
    Faustas: tragedija / iš vokiečių kalbos vertė Antanas A. Jonynas. – Vilnius: Tyto alba, 1999–2003 m. – 2 dalis [kiti leidimai: 1934 m., 1960 m., 1962 m., 1968 m., 1972 m., 1977 m., 1978 m., 2001–2002 m.]

Nuorodos

    Gėtės darbai www.zeno.org
    Projekt Gutenberg-DE

Šaltiniai

Es handelt sich, wie der Dichter selbst anmerkte, um eine idealisierende Darstellung. Wie Stieler berichtet, habe Goethe gesagt: "Sie zeigen mir, wie ich sein könnte. Mit diesem Manne auf dem Bilde ließe sich wohl gerne ein Wörtchen sprechen. Er sieht so schön aus, dass er wohl noch eine Frau bekommen könnte". Zitiert nach: Emil Schaeffer, Jörn Göres: Goethe – seine äußere Erscheinung, S. 179.
William Shakespeare
Bullet purple.png
Bullet purple.png
William Shakespeare
Shakespeare.jpg
Gimė: 	1564 m. balandžio 23 d.
Stratforde prie Eivono
Mirė: 	1616 m. balandžio 23 d.
ten pat
Veikla: 	anglų rašytojas, poetas ir dramaturgas
Commons-logo.svg Vikiteka: 	William Shakespeare
Parašas
Shakespeare-WillSignature3.png

Viljamas Šekspyras (angl. William Shakespeare; pakrikštytas 1564 m. balandžio 26 d. Stratforde prie Eivono – m. 1616 m. balandžio 23 d. ten pat) – anglų rašytojas, poetas ir dramaturgas. Šekspyras laikomas vienu iš svarbiausių anglų ir Vakarų Europos rašytojų. Dažnai vadinamas Anglijos nacionaliniu poetu ir "Avon bardu".[1] Iki šiol yra išlikusios 38 Šekspyro pjesės, 154 sonetai, du eiliuoti epai ir keletas eilėraščių; kai kurie šių darbų gimė bendradarbiaujant su kitais rašytojais. Šekspyro pjesės buvo išverstos į daugelį kalbų ir tai yra dramaturgas, pagal kurio pjeses pastatoma daugiausia spektaklių.[2]

Turinys

    1 Biografija
    2 Kūryba
    3 Nuorodos
    4 Šaltiniai

Biografija

Viljamo Šekspyro tėvas buvo pasiturintis miestietis, pirštinių meistras, tikriausiai dar prekiavęs odomis ir vilna. V. Šekspyras mokėsi „Gramatikos mokykloje“, kur buvo dėstomos : lotynų ir graikų kalbos, retorika, logika, istorija.

1592 m. atvyko į Londoną, čia vaidino ir daug rašė scenų. Manoma, kad teatre Šekspyras išbandė įvairias profesijas – buvo sufleriu, režisieriaus padėjėju, perdirbinėjo kitų rašytas pjeses, galiausiai pats pradėjo kurti dramos veikalus.

1594 m. Šekspyras kartu su savo kolegomis subūrė naują trupę – „Lordo Šambeliono žmones“. Grupės populiarumą lėmė Šekspyro dramos. „Lordo Šambeliono žmones“ vertino karalienė Elžbieta I, jie kartais buvo kviečiami į jos rūmus vaidinti. 1599 m. trupė pasistatė teatrą „Globe“. Šekspyras buvo vienas šio teatro dalininkų.

Paskutiniuosius gyvenimo metus Šekspyras praleido gimtajame Stratforde. Teatrui, manoma, neberašė, tačiau ryšius su Londonu palaikė. Jo testamente šalia artimųjų minimi ir trys aktoriai – Ričardas Berbedžas, Džonas Hemingas ir Henris Kondelas. Du pastarieji daug nusipelnė, kad išliktų Šekspyro kūryba.
Kūryba

Pirmuoju kūrybos dešimtmečiu Šekspyras rašė daugiausia dramines kronikas ir komedijas, po 1600 m. – tragedijas ir dramas.

Draminėse kronikose „Henrikas VI“ (1590-1591), „Ričardas III“ (1592), „Ričardas II“ (1595), „Henrikas IV“ (1597), „Henrikas V“ (1598) vaizduojami daugiausia XIV–XV a. politiniai konfliktai. Monarchas vertinamas renesanso humanistinių idealų požiūriu. Kai kuriose draminėse kronikose pabrėžiama istorinės būtinybės įtaka politinių asmenybių likimui, atskleidžiami sudėtingi luomų santykiai, liaudis parodoma kaip visai nesvarbi istorinių įvykių dalyvė.

Pirmojo kūrybos dešimtmečio komedijose vyrauja meilės, draugystės temos. Daugelio jų pagrindinė herojė – energinga, sąmojinga ir kartu romantiška moteris. Komedijose „Klaidų komedija“ (1592), „Užsispyrėlės sutramdymas“ (1593) gaivališkas renesansinis optimizmas reiškiamas bufonados priemonėmis, situacijų komizmu. Komedijose „Du veroniečiai“ (1594), „Tuščios meilės pastangos“ (1594), „Vasarvidžio nakties sapnas“ (1594), „Daug triukšmo dėl nieko“ (1599), „Vindzoro šmaikštuolės“ (1598), „Kaip jums patinka“ (1599), „Dvyliktoji naktis“ (1600) humoras, žaismingumas, tautosakinė fantastika gretinama su lyrizmu, sukurta ryškių komiškų charakterių.

Pirmojo kūrybos dešimtmečio tragedijose „Romeo ir Džuljeta“ (1595), „Julijus Cezaris“ (1599) ir dramoje „Venecijos pirklys“ (1597) daugiau dėmesio skiriama asmenybės ir aplinkos kontrastams, tragiškiems gyvenimo reiškiniams.

Po 1600 m. Šekspyro kūryboje atsispindėjo humanizmo idealų krizės nuotaikos, sustiprėjo tragiškas gyvenimo suvokimas. Tragedijoje „Hamletas“ (1601) vaizduojamas taurus humanistas, tragiškai vienišas kovoje prieš visuomeninį blogį. Tragedijų „Otelas“ (1604) ir „Karalius Lyras“ (1605) pagrindiniai veikėjai skaudžiai išgyvena griūvantį tikėjimą aplinkiniais žmonėmis, bet lieka taurūs, moraliai nesužlugdyti. Tragedijoje „Makbetas“ (1606) vaizduojama garbėtroškos ir savanaudiškumo aistrų, vidinių prieštaravimų sužlugdyta asmenybė. Valdžios, savanaudiškumo, meilės ir draugystės problemos keliamos ir antikinių siužetų tragedijose „Antonijus ir Kleopatra“ (1607), „Koriolanas“ (1607), „Timonas Atėnietis“ (1608).

Vėlyvosiose komedijose „Troilas ir Kresida“ (1602), „Viskas gerai, kas gerai baigiasi“ (1603), „Akis už akį“ (1604) ryškūs ironijos, skepticizmo elementai. Paskutiniųjų kūrybinės veiklos metų dramose „Žiemos pasaka“ (1611), „Audra“ (1612) humanistiniai idealai jungiami su pasakų fantastikos elementais. Šekspyras dar parašė poemą „Venera ir Adonis“ (1593) ir 154 sonetus (1609). Juose vyrauja filosofiškai įprasminti meilės, draugystės motyvai.

Šekspyro kūryba pasižymi gaivališka gyvenimo meile, filosofiniu susimąstymu, ryškiais, sudėtingais, turtingo dvasinio pasaulio charakteriais, didele dramine įtampa. Ji turėjo didelę įtaką pasaulio kultūros raidai.
Nuorodos

Wikiquote logo
Puslapis Vikicitatose –
William Shakespeare

    Buožis Z. Meilės aistrų labirinte (V. Šekspyro tragedijos „Romeo ir Džiuljeta“ etinės-dorinės nuostatos), Vilnius, 1997.

Šaltiniai

Dobson 1992, 185–186
Craig 2003, 3.
Mažoji Lietuva
Lietuvos etnokultūrinis regionas:
Mažoji Lietuva
Šalis: 	Vakarų Lietuva
Vėliava: 	Flag of Lithuania Minor.svg
Tautos: 	Lietuviai (lietuvininkai)
Kalba: 	Lietuvninkų
Miestai: 	Klaipėda
Etnoregionai.png
Žemėlapyje pažymėta raudona spalva

    Disambig.svg Kitos reikšmės – Mažoji Lietuva (reikšmės).

Mažoji Lietuva, arba Prūsų Lietuva (vok. Preussisch Litauen), rečiau – Litauischer Kreis, Litauische Ämter, Provinz Litthauen) – istorinis-etnografinis Prūsijos, o vėliau Rytprūsių regionas, apėmęs šiaurrytines Prūsijos provincijos dalis, kuriose gyveno lietuvininkai. Iki Kalavijuočių Ordino invazijos XIII a., vėliau Mažąja Lietuva tapusio regiono gyventojai buvo daugiausia skalvių ir nadruvių gentys. Vykstant kovoms tarp Lietuvos ir Ordino ši teritorija prarado didelę dalį savo gyventojų. Regionas vėl pradėtas apgyvendinti po Melno taikos, gyventojų pagrindą sudarė likusieji baltai, naujai atsikėlę lietuviai ir iš kitų Prūsijos regionų grįžtantys gyventojai. „Mažosios Lietuvos“ sąvoka pirmą kartą paminėta tarp 1517 ir 1526 m. Šiuo metu jo dauguma priklauso Kaliningrado sričiai, dalis – Lietuvai (Klaipėdos kraštas) ir Lenkijai. Siaurąja prasme taip vadinamas ir tik Klaipėdos kraštas, esantis vienu iš penkių dabartinės Lietuvos etnokultūrinių regionų.

Veikiama protestantų bažnyčios ir Prūsijos valstybės Mažojoje Lietuvoje susiformavo savita lietuvių kultūra, kuri skyrėsi nuo Lenkijos ypač paveiktos katalikiškos Lietuvos Didžiosios Kunigaikštystės lietuvių kultūros. Mažosios Lietuvos lietuviai save vadino lietuvininkais ir tuo skyrėsi nuo Didžiosios Kunigaikštystės lietuvių. Nors po 1945 m. Mažojoje Lietuvoje praktiškai nebeliko lietuvininkų ir jų kultūros, šis regionas buvo svarbus Lietuvos kultūrai. Mažojoje Lietuvos buvo išspausdinta pirmoji knyga lietuvių kalba, pirmoji lietuviška Biblija, pirmoji lietuvių kalbos gramatika, pradėtas leisti pirmasis laikraštis lietuvių kalba. Iki 1709-10 m. maro lietuviai sudarė Rytprūsių gyventojų daugumą, gyveno daugiausia kaime, o miestuose vyravo vokiečiai.

Turinys

    1 Politinė istorija
    2 Lietuviai
    3 Kalbinė istorija
    4 Dialektas
    5 Literatūra
    6 Nuorodos

Politinė istorija

Vokiečių ordinui XIII a. užkariavus vakarinių baltų žemes, Mažosios Lietuvos teritorija faktiškai buvo niekieno priklausomybėje. Dėl nuolatinių puldinėjimų gyvenviečių šioje teritorijoje būta mažai, didžioji jos dalis buvo apaugusi miškais ir giriomis (vadinamoji dykra). XV a. pr. pasibaigus karui ir nustačius valstybinę sieną, aktyvesnis apgyvendinimas prasidėjo nuo XV a. antrosios pusės. Buvusiose baltų žemėse, daugiausia Nadruvoje, Skalvoje, Lamatoje ir Klaipėdos apylinkėse, kūrėsi kolonistai iš LDK, kurie maišėsi su menkais vietos baltų likučiais. Vokiečių ordinas šiuos kolonistus noriai priėmė, nes karinių nesėkmių nustekentam ordinui tai davė iki tol nenaudotų žemių įdirbimą bei papildomus mokesčius ir duokles. Dauguma lietuvių iki XVIII a. gyveno Prūsijos valdovo domenuose, taigi lietuvių valstiečių baudžiaviniai santykiai susiklostė tiesiogiai su valdovu.

Šiaurinė ir rytinė Mažosios Lietuvos riba sutapo su 1422 m. Melno sutartimi nustatyta valstybine siena. Ši siena nesikeitė iki pat 1919 m., kai pagal Versalio taikos sutartį Klaipėdos kraštas buvo atskirtas nuo Vokietijos. Dėl pietinės ir vakarinės ribos istoriografijoje vyksta diskusijos, kadangi lietuvių kompaktiškai gyventa teritorija Prūsijoje, ypač nuo XVIII a. pr., nuolat mažėjo. 1525 m. Ordinas tapo sekuliaria kunigaikštyste, o 1701 m. įėjo į Prūsijos karalystės sudėtį. Nuo 1871 m. Mažoji Lietuva kartu su visa Prūsija tapo Vokietijos imperijos dalimi.
Lietuviai
Prūsijos lietuvia (Iliustracija Theodoro Lepnerio knygoje Der Preusche Littauer, oder Vorstellung der Nahmens-Herleitung, Kind-Tauffen, Hochzeit Danzigas, 1744
Mažosios Lietuvos etnografinis žemėlapis 1876 m.
Rytprūsiuose gyvenusių tautų etnografinis žemėlapis 1907 m.

Mažoji Lietuva niekuomet po Kryžiuočių ordino susikūrimo nebuvo pavaldi Lietuvos valstybei; nuo 1923 m. tik jos dalis – Klaipėdos kraštas – priklausė Lietuvai. Iki 1525 m. Mažosios Lietuvos žemes valdė Vokiečių ordinas; ordino valstybę panaikinus, iki 1701 m. ji priklausė Prūsijos hercogystei (iki 1660 m. – kaip Lenkijos lenas), 1701–1871 m. – Prūsijos karalystei, 1871–1945 m. – Vokietijai. Šiuo metu (nuo 1945 m.) Mažosios Lietuvos žemes yra pasidalijusios trys valstybės. Didžioji jos dalis priklauso Rusijos Kaliningrado sričiai (išskyrus patį Kaliningradą ir jo apylinkes), ženkliai mažesnė (nuo XVIII a. pr. lingvistiškai polonizuota) pietrytinė krašto dalis (Geldapės apylinkės) priklauso Lenkijai, o šiaurinė (esanti dešiniajame Nemuno krante) dalis, t. y. Klaipėdos kraštas – Lietuvos Respublikai.

Iki XVIII a. pr. Mažosios Lietuvos gyventojams lietuvių kalba buvo spausdinamos knygos, Prūsijos valdžios įsakymai, lietuviškai vyko pamaldos bažnyčioje. Todėl Mažojoje Lietuvoje, skirtingai nei tuometinėje LDK, lietuvių kalba tapo rašto kalba, o iki XVIII a. pab. lietuvių kalba čia buvo išspausdinta daugiau leidinių nei LDK.

Mažosios Lietuvos gyventojų poreikiams buvo išspausdinta pirmoji lietuviška knyga (1547 m.), čia buvo pirmąsyk išversta į lietuvių kalbą visa Biblija (1590 m. Jono Bretkūno), 1653 m. pasirodė pirmoji lietuvių kalbos gramatika (parengta Danieliaus Kleino), sukurtas pirmasis lietuviškas grožinės literatūros kūrinys (Donelaičio „Metai“), 1823 m. pasirodė pirmasis lietuviškas laikraštis „Nusidawimai dievo karalystėje“ (leido N. F. Ostermeyeris), nuo 1883 m. čia buvo spausdinami svarbiausi lietuviško tautinio atgimimo leidiniai („Aušra“, „Varpas“), 1885 m. įsteigta pirmoji lietuviška pasaulietinė draugija „Birutė“. XIX a. antroje pusėje lietuvių kalbos gyvybingumas Prūsų Lietuvoje leido iš čia į Rusijos valdomą Lietuvą gabenti spaudą uždraustais lotyniškais rašmenimis.

Nuo XVIII a. pr. Mažosios Lietuvos lietuviai tarnavo Prūsijos kariuomenėje, mokėsi Prūsijos mokykloje, tad Prūsijos (vėliau – Vokietijos) valstybė jiems natūraliai buvo sava valstybė. Didesnis kultūrinio suartėjimo su Didžiosios Lietuvos lietuviais poreikis iškilo XIX a. pabaigoje, tačiau didžiausia kliūtis glaudesniam bendravimui buvo skirtinga tikyba – mažlietuviai XVI amžiuje priėmė evangelikų liuteronų tikėjimą, Didžiojoje Lietuvoje gyvenę lietuviai buvo katalikai.

Mažojoje Lietuvoje jau 1807 m. buvo panaikinta baudžiava, tad visuomenės modernizacija buvo spartesnė: greičiau nyko senoji luominė socialinė struktūra, rinkos ekonomika ir modernizacija aktyviau skverbėsi į žemės ūkį. Todėl neretai Prūsų lietuviai laikė Rusijos lietuvius „atsilikusiais“, pašiepiamai vadino juos „žemaičiais“. Politinio suartėjimo klausimas iškilo tik per Pirmąjį pasaulinį karą, tačiau politinio suartėjimo siekė tik nedidelė mažlietuvių inteligentų dalis (daugiausia Martyno Jankaus aplinkoje). Didžiajai visuomenės daliai dvikalbystė ir priklausomybė Vokietijos valstybei buvo tapusi jų kultūrinio savitumo dalimi.
Kalbinė istorija

Istoriografijoje laikoma, kad Mažoji Lietuva kaip tokia susiformavo XVI a., kai apgyvendintose šiaurės rytinėse Prūsijos valdose dauguma gyventojų kalbėjo baltiškais dialektais ir dominavo lietuvių kalba. Tai leido tapatinti šią teritoriją su čia dominavusia gyventojų grupe. Todėl XVI a. Mažosios Lietuvos pavadinimas (Klein Litaw) pirmąkart fiksuojamas Prūsijos kronikininkų (Simono Grunau, Luco Davido) darbuose (XIX a. pab. šis pavadinimas buvo prikeltas ir ypač išpopuliarėjo po Pirmojo pasaulinio karo; patys lietuvininkai save dažniau vadino Prūsų lietuviais, o gyvenamą kraštą – Prūsų Lietuva).

Po Vokiečių ordino valstybės transformacijos į Prūsijos hercogystę (1525 m.) pagrindinis hercogo Albrechto tikslas buvo pasinaudojant evangelikų liuteronų tikėjimui suteiktu valstybinės religijos statusu, suvienyti visus savo pavaldinius ir užsitikrinti jų lojalumą. Įgyvendindamas Liuterio teiginį, kad tikėjimas turi būti skelbiamas gimtąja kalba, Albrechtas turėjo realiai įvertinti situaciją, kad jo valstybėje, greta vokiečių, gyvena didžiulės lenkų, prūsų ir lietuvių valstiečių masės. Todėl Prūsijos valdžia skatino lietuviškai mokančių kunigų ruošimą bei religinės literatūros lietuvių kalba rengimą.

Tankiausiai lietuvių gyvenamos sritys neoficialiai buvo vadinamos Lietuvos provincija, Prūsų Lietuva arba tiesiog Lietuva, o 1736 m. šis pavadinimas pateko ir į administracinio vieneto – Lietuvos departamento – pavadinimą. Iki XVIII a. lietuviškai kalbėjusiųjų gyventojų dominavimas šioje teritorijoje nekelia abejonių. Išskyrus miestus, kai kuriuose apskrityse, pvz., Tilžės ar Klaipėdos, baltiškas pavardes turėdavo 95–100 % valstiečių. Tačiau XVIII a. lietuvių gyventas arealas Prūsijoje pradėjo mažėti.

Viena iš priežasčių buvo tai, kad per 1709–1711 m. marą išmirė maždaug pusė Lietuvos provincijos gyventojų. Prūsijos karalius Frydrichas Vilhelmas I, iškart netekęs didelės natūrinių prievolių ir pajamų dalies, šią netektį norėjo greitai kompensuoti, todėl į Prūsų Lietuvą iš Austrijos, Vokietijos, Šveicarijos, Olandijos buvo pakviesti kolonistai, vadinamieji zalcburgiečiai. 1710–1736 m. Lietuvos provincijos valdovo domenuose įsikūrė apie 23 tūkst. kolonistų, daugiausia vokiečių valstiečių (santykinai jie sudarė apie 10 % Lietuvos provincijos gyventojų). Mažiausiai jų apsigyveno Klaipėdos ir Tilžės apskrityse, tačiau pietinėse Ragainės ir ypač Įsruties apskrityse jie pasklido tiesiog tarp lietuvių gyvenamų kaimų. Kolonistų atsikėlimas aktyvino lietuvių poreikį bendrauti vokiečių kalba, be to, sekdami kolonistais ir netgi kai kuriais kunigais (pvz., K. Donelaičiu), nuo XVIII a. vidurio Prūsijos lietuviai vis aktyviau ėmė propaguoti pietistines religines praktikas, vadinamuosius surinkimus.

Antra vertus, prie lietuvių akultūracijos prisidėjo ir tai, kad nuo 1733 m. lietuvių valstiečius pradėta irgi rekrūtuoti į Prūsijos kariuomenę, o nuo 1736 m. įgyvendinant visuotinio pradinio švietimo nuostatus, Prūsų Lietuvoje buvo smarkiai išplėstas kaimo mokyklų skaičius. Kaimo mokyklos didino raštingumą, tačiau XVIII a. pabaigoje Prūsijoje suvalstybinus švietimą, mokyklos, kaip ir tarnyba Prūsijos kariuomenėje, formavo lietuvių požiūrį į Prūsiją kaip į savą valstybę, ugdė jų ištikimybę monarchijai, paklusnumą, discipliną. Tuo būdu vokiečių kultūros elementai, kažkada Prūsijos lietuviams buvę visiškai svetimi, per XVIII a. ir per XIX a. pirmąją pusę jiems tapo suvokiami ir artimi. Šitų elementų perėmimas tada buvo visiškai natūralus procesas, kurio bent jau iki XIX a. valdžia specialiai neprovokavo. Atvirkščiai, ir toliau buvo rūpinamasi lietuvių kalbą galinčių gerai vartoti mokytojų ir kunigų rengimu. Antai 1718 m. prie Karaliaučiaus universiteto buvo įsteigtas ir po penkerių metų pradėjo veikti Lietuvių kalbos seminaras, kuriame lietuvių kalbos buvo mokomi būsimieji lietuvių parapijų kunigai ir mokytojai (šį seminarą lankė ne tik lietuviai, bet ir vokiečiai, norėję dirbti lietuviškose parapijose, kadangi jiems irgi buvo privalu išmokti lietuvių kalbą). Be to, 1844 m. Prūsijos karalius Frydrichas Vilhelmas IV įsteigė 18 metinių stipendijų lietuvių kilmės jaunuoliams, norintiems mokytis Tilžės gimnazijoje. Tačiau agrariniame krašte vaikų ateitis buvo tradiciškai siejama su žemės ūkiu, jie būdavo anksti įtraukiami į kasdienius ūkio darbus, todėl mokslo siekimas šeimose dažniausiai neskatintas.

Natūrali akultūracija paspartėjo XIX a. rinkos ekonomikos santykiams skverbiantis į žemės ūkį, augant komunikacijos galimybėms. Laikraščių atsiradimas, geležinkelių atitiesimas skatino Rytų Prūsijos gyventojų migraciją į pramoniniu požiūriu labiau išvystytas Vokietijos sritis. Susilpnėjus luominiam įvairių socialinių sluoksnių uždarumui, daugėjo persikraustymų gyventi į miestus, mišrių santuokų.

Prievartinė lietuvių asimiliacija prasidėjo tik po Vokietijos suvienijimo 1871 m., kai Vokietijos imperija pradėjo įsakymais siaurinti lietuvių kalbos viešojo vartojimo sferą, pirmiausia išstumdama ją iš mokyklų. Tada lietuvių kalba vis labiau virto „namų kalba“, labiau vartota dar bažnyčiose. Antra vertus, atsakant į Vokietijos imperijos XIX a. 8 dešimtmečio politiką, Mažojoje Lietuvoje prasidėjo vadinamasis peticijų sąjūdis (1873, 1875, 1878, 1879, 1882, 1887, 1890, 1895, 1900 m. peticijomis Vokietijos kaizeriui reikalauta grąžinti lietuvių kalbą į mokyklas), sustiprėjo pasaulietinių inteligentų veikla, aktyviai kūrėsi kultūrinės draugijos („Birutė“, Tilžės giedotojų draugija, „Sandora“, „Santara“ ir kt.).

XIX a. pabaigoje mažlietuvių inteligentai pradėjo rūpintis savo politinių atstovų rinkimais į Prūsijos landtagą bei Vokietijos reichstagą. Tačiau, net ir patekę į šias parlamentines institucijas, lietuvininkų atstovai kėlė vien kultūrinius reikalavimus.

Rytų Prūsijos provincijos gyventojų, save laikiusių lietuviais, skaičius (pagal oficialią Prūsijos statistiką):

    1837 m. – 140927
    1852 m. – 151243
    1858 m. – 137780
    1861 m. – 139428
    1864 m. – 152000
    1867 m. – 146000

	

    1890 m. – 117637
    1895 m. – 120698
    1900 m. – 106230
    1905 m. – 101334
    1910 m. – 99245

Dialektas

Buvusių Mažosios Lietuvos gyventojų senuoju „lietuvninkų dialektu“ dabar moka kalbėti vos keli šimtai asmenų. Dauguma vad. mažlietuvių, arba lietuvninkų, kalbėjo vad. vakarų žemaičių tarme, gyvenę palei Kuršių marias – vad. „kuršiuojančia“ („žemaičių donininkų“) šnekta, o nedidelė (anksti sulenkėjusi) pietrytinių mažlietuvių etnografinė grupė – vad. dzūkų tarme.
Literatūra

    Tautiniai santykiai Mažojoje Lietuvoje ligi Didžiojo karo: istorijos ir statistikos šviesoje (sud. Vincas Vileišis). – Vilnius: Versus aureus, 2008. – 248 p.: žml. – Orig. išleid. duom.: Kaunas: Politinių ir socialinių mokslų institutas, 1935. – ISBN 978-9955-34-155-0

Nuorodos
WiktionaryLt.svg
Laisvajame žodyne yra terminas Mažoji Lietuva

    Tilžės aktas
    Mažoji Lietuva – Lietuvos istorijos laikraščio „Voruta“ svetainė
    Mažoji Lietuva (vok.)
    Karaliaučiaus srities vietovardžiai, interaktyvus žemėlapis: lietuviškai, vokiškai, rusiškai
    Mažoji Lietuva, arba Prūsų Lietuva
Snaigupėlės atodanga
Snaigupėlės atodanga
Snaigupėlė, slėnio šlaitas.JPG
Snaigupėlės šlaitai atodangos kaimynystėje

Snaigupėlės atodanga
Koordinatės 	
54°02′07″N 23°59′52″EKoordinatės: 54°02′07″N 23°59′52″E (ž.)
Savivaldybė 	Druskininkų savivaldybė
Seniūnija 	Leipalingio seniūnija
Aukštis 	7 m
Plotas 	0,002 ha
Tirtas 	1955 m.

Snaigupėlės atodanga – geologinis gamtos paminklas, esantis Druskininkų savivaldybėje, Leipalingio seniūnijoje, Gailiūnų kaime, apie 2,5 km į šiaurės rytus nuo Druskininkų. Atodanga slūgso nedidelio Snaigupėlės upelio žemupyje, jo dešiniajame krante, apie 250 m iki santakos su Nemunu, patenka į Veisiejų miškų urėdijos Baltašiškės girininkijos (817 kv., 21 skl.) teritoriją.

Turinys

    1 Geologinio turistinio maršruto objektas
    2 Istorija
    3 Geologija
        3.1 Snaigupėlės atodangos geologinis pjūvis
    4 Duomenys
    5 Šaltiniai
    6 Nuorodos

Geologinio turistinio maršruto objektas

Lietuvos geologijos tarnyba šią atodangą pristato kaip vieną iš lankytinų objektų geologiniame turistiniame maršrute, pavadintame Nemuno kraštovaizdžio pažintiniu taku.[1] Maršruto trasoje pažymėti 9 objektai (eilės tvarka): Velnio akmuo (Švendubrė), Snaigupėlės atodanga, akmuo su jaučio pėda (Liškiavos alkakalnis), Raganos akmuo (Liškiava), Panaros akmuo (Panara), Jonionių akmenys, Jonionių akmenų sankaupa Nemune, Jonionų atodanga ir Kiškeliuškės griova (Jonionys).

Objektas prie Snaigupėlės nepritaikytas lankymui – nėra kelio nuorodų ar informacinio stendo, be to, supamas privačios valdos, užtvertas miško keliukas. Atodangą galima pasiekti nuo kelio  2519  Druskininkai–Liškiava–Panara–Jonionys , palei upelį paėjus apie 250 m pasroviui mišriu mišku ir krūmais apaugusiu šlaitu. Orientyras – priešingame (kairiajame) upelio krante esanti gyvenama sodyba, kurios valdų tvora remiasi į upelio šlaitą. Atodanga yra siaurame giliame slėnyje, kuriame gausu išvirtusių medžių, nedidelių riedulių. Ji vizualiniu požiūriu nėra išraiškinga, tematoma smėlinga, apie 3 m pločio nubyrėjusi stataus šlaito dalis. Vasarą žemiau tekančio upelio vaga būna išdžiūvusi.

Snaigupėlės atodanga reikšminga pleistoceno – besikartojančių ledynmečių epochos – sluoksnių stratigrafijos tyrimams visoje Lietuvoje. Snaigupėlės vardu pavadintas prieš 140–150 tūkst. metų buvęs tarpledynmetis.
Istorija

Atodangą Snaigupėlės slėnyje surado Lietuvos geologai, ją 1955 m. išaiškino Valerija Čepulytė. Druskininkų apylinkėje tarpledynmetinius darinius tyrė Ona Kondratienė. Ji paleobotaninių tyrimų duomenis pirmą kartą paskelbė 1958 m. Aprašytieji geologiniai dariniai tada buvo priskirti vadinamajam Riss-Würm tarpledynmečiui. Kiek vėliau atlikus išsamesnius tyrimus, prieita išvados, kad šie dariniai buvo senesni už Riss-Würm nuogulas, bet jaunesni už Mindel-Riss tarpledynmečio sluoksnius, todėl priskirti naujai išaiškintam Snaigupėlės tarpledynmečiui. Atskiras Snaigupėlės tarpledynmečio laikotarpis pleistoceno viduriniajame skirsnyje buvo išskirtas 1973 m.

Atodanga paskelbta saugoma 1974 m. Tapo gamtos paminklu Lietuvos Respublikos Vyriausybės 2000 m. kovo 20 d. nutarimu Nr. 311.
Geologija

Ištirtų Snaigupėlės tarpledynmečio pjūvių turima nedaug, dalis jų fragmentiški. Dėl šio tarpledynmečio chronostratigrafijos mokslininkų nuomonės išsiskiria, nes manoma, kad Snaigupėlės atodangos gitija gali būti ir jaunesnio amžiaus. Snaigupėlės tarpledynmetį bandoma apibūdinti panašių paleogeografinių savybių turinčių Merkinės bei Butėnų tarpledynmečių atžvilgiu.[2]

Snaigupėlės tarpledynmečiu alksnis miškuose pasirodė ir paplito kartu su liepa, o ne su lazdynu kaip Merkinės tarpledynmečiu, ir tas paplitimas buvo gerokai ankstesnis – pačioje optimalaus klimato laikotarpio pradžioje. Lazdynas Snaigupėlės tarpledynmečiu paplitimo maksimumą pasiekė gerokai vėliau negu Merkinės tarpledynmečiu – tik po liepos maksimalaus paplitimo. Snaigupėlės tarpledynmečio floroje nustatyta nemaža išnykusių rūšių, kurių visai nerasta Merkinės amžiaus nuosėdose. Kad Snaigupėlės tarpledynmetis yra jaunesnis už Butėnų tarpledynmetį, sprendžiama iš nuosėdų slūgsojimo sąlygų, floros archaiškumo laipsnio, miškų kitimo sąlygų. Palyginti neblogai ištirtuose Snaigupėlės ir Buivydžių pjūviuose aptiktų žiedadulkių diagramose matomi ir bendri miškų raidos dėsningumai, ir jų skirtumai. Šių laikotarpių pradžia fiksuojama plačialapių žiedadulkių atsiradimu, o pabaiga – jų išnykimu. Abiejuose geologiniuose pjūviuose tarpledynmečio ežerines nuosėdas tiesiogiai dengia du stratigrafiniai morenos sluoksniai. Snaigupėlės ežerines nuosėdas dengiančių morenos sluoksnių amžius siejamas su Nemuno ledynmečiu.
Snaigupėlės atodangos geologinis pjūvis
Matomos atodangos dalis (apie 4 m aukštis), 2016 m.

Snaigupėlės atodangos aukštis yra 6-7 m. Viršutinė dalis yra sudaryta iš rudo moreninio grunto, greičiausiai susiformavusio per paskutinįjį apledėjimą. Žemiau slūgso gitijos sluoksnis, kurį sudaro sukietėjęs dumblas su mikroorganizmų likučiais ir mineralinių medžiagų priemaišomis. Gitija formavosi tarpledyninio atšilimo sąlygomis. Jai ištirti 1980 m. atodangos apylinkėse buvo išgręžti keli gręžiniai. Buvo nustatytas kvartero nuogulų storis, kuris svyruoja nuo 60 iki 180 m.

Snaigupėlės atodangos nuosėdų sluoksniai:

    0,00-0,50 m: dirvožemis su smėliu ir medžių šaknimis.
    0,50-1,70 m: įvairus, gelsvai oranžinis, kvarco–lauko špato smėlis, žemesniame lygyje su žvyru ir žvirgždu.
    1,70-4,65 m: vidutiniškai rausvai oranžinė morena su žvyru ir žvirgždu; vyrauja paleozojaus klinčių (52,5 %), prekambro kristalinių uolienų (25,5 %), devono dolomitų (16 %) fragmentai; jų ilgosios ašys vyrauja šiaurės–pietų kryptimi.
    4,65-4,75 m: šviesiai pilkas dumblas.
    4,75-6,05 m: pilkšvai juoda gitija; višutinėje dalyje su durpių likučiais; žemutinėje dalyje dumblinga gitija ir dumblas.

Duomenys

    Aukštis – 7 m
    Ilgis – 15 m
    Plotas – 0,002 ha
    Sudėtis – kvartero uolienos

Druskininkų savivaldybė
Druskininkų savivaldybė Žemėlapis
Valstybė 	Lietuva
Apskritis 	Alytaus apskritis
Miestai 	Druskininkai
Gyventojų (2014) 	20947 (48)
Gyventojų tankumas 	51,3 žm./km² (13)
Plotas 	453,92 km² (49)
Įkūrimas 	2000 m.
Meras 	Ričardas Malinauskas (2000–)
  	54° 10' 50‘’ 	 
23° 47' 50‘’ 	
Į šiaurės vakarus 	Į šiaurę 	Į šiaurės rytus
Į vakarus 	Druskininkų savivaldybė 	Į rytus
Į pietvakarius 	Į pietus 	Į pietryčius
	24° 12' 20‘’
  	53° 55' 30‘’ 	 

Druskininkų savivaldybė – administracinis teritorinis vienetas pietų Lietuvoje, abipus Nemuno. Centras – Druskininkai.

Turinys

    1 Gamta ir geografija
    2 Istorija
    3 Gyventojai
        3.1 Tautinė sudėtis
    4 Gyvenvietės
    5 Administracija
        5.1 Seniūnijos
    6 Partnerystės ryšiai
    7 Švietimas ir ugdymas
    8 Šaltiniai
    9 Nuorodos

Gamta ir geografija

Pro savivaldybę iš pietų į šiaurę teka Nemunas. Čia telkšo 49 Druskininkų savivaldybės ežerai.

    Nemunas prie Druskininkų

    Dainavos giria

    Velnio akmuo

[rodyti]
ž • a • r
Druskininkų savivaldybės saugomos teritorijos


Istorija

Dar 1953 m. Druskininkai tapo respublikinio pavaldumo miestu, t. y. turinčiu tuometinio rajono teises. Atgavus nepriklausomybę, 1995 m. suformuota Druskininkų miesto savivaldybė, pavaldi Alytaus apskričiai. 1999 m. gruodžio 21 d. per savivaldybių reformą sujungus Druskininkų miesto savivaldybę su pietrytine dalimi Lazdijų rajono ir pietvakarine Varėnos rajono sukurta Druskininkų savivaldybė. Jai priskirtos šios kadastro teritorijos:

    Druskininkų miestas
    Lazdijų rajono: Gerdašiai, Leipalingis, Ricieliai
    Varėnos rajono: Grūtas, Švendubrė, Viečiūnai

2009 m. sausio 23 d. savivaldybės tarybos nutarimu Nr. T1-1 įsteigtos 8 seniūnaitijos.


Savivaldybės istorija
Metai 	Plotas, km² 	Gyventojų sk. 	Suskirstymas 	Gyvenvietės
1959 	5,92 			1 miestas: Druskininkai
1967 	6 	8000 		
1970 	6 	11160 		1 miestas
1972 	17,97 			1 miestas
1976 	22 	15900 		1 miestas
1979 		12464 		1 miestas
1989 	22 	18943 		1 miestas
1999 	454 	31000 		1 miestas
2001
(surašymas) 	454 	25440 	2 kaimo seniūnijos: Leipalingio seniūnija, Viečiūnų seniūnija 	

    1 miestas
    1 miestelis: Leipalingis
    62 kaimai
    1 viensėdis

Gyventojai
P social sciences.png
P social sciences.png
Demografinė raida tarp 2001 m. ir 2014 m.
2001 m.sur. 	2005 m. 	2011 m.sur.[1]
25 440 	24 861 	21 663
2012 m. 	2013 m. 	2014 m.
21 495 	21 221 	20 947
[rodyti]
Demografinės raidos histograma


Tautinė sudėtis

2011 m. gyveno 21 803 žmonės:[2]

    Lietuviai – 91,10% (19864);
    Lenkai – 3,46% (755);
    Rusai – 2,72% (594);
    Baltarusiai – 1,24% (272);
    Ukrainiečiai – 0,38% (83);
    Kiti – 1,07% (235).

	

2001 m. gyveno 25 440 žmonės:[3]

    Lietuviai – 90,22% (22953);
    Lenkai – 3,91% (995);
    Rusai – 3,08% (785);
    Baltarusiai – 1,46% (372);
    Ukrainiečiai – 0,48% (123);
    Kiti – 0,83% (212).

Gyvenvietės

Savivaldybėje yra:

    1 miestas – Druskininkai;
    1 miestelis – Leipalingis;
    63 kaimai.

Didžiausios gyvenvietės (2001 m.):

    Druskininkai – 18233
    Viečiūnai – 1786
    Leipalingis – 1736
    Neravai – 782
    Gailiūnai – 404
    Švendubrė – 281
    Ricieliai – 217
    Jovaišiai – 167
    Grūtas – 143
    Jaskonys – 131


v • a • r
Svarbiausios gyvenvietės Druskininkų rajone
[slėpti]

Druskininkai | Leipalingis | Viečiūnai


Administracija

Savivaldybės atstovaujamoji valdžia – Druskininkų savivaldybės taryba, vykdomoji valdžia – Druskininkų savivaldybės administracija.
Seniūnijos
Druskininkai ir savivaldybės seniūnijos

Druskininkų savivaldybėje suformuotos 2 seniūnijos (skliausteliuose – centrai):

    Leipalingio seniūnija (Leipalingis)
    Viečiūnų seniūnija (Viečiūnai)

Partnerystės ryšiai

    Lenkija Elbingas, Lenkija
    Lenkija Opolės Stšelcai, Lenkija
    Lenkija Balstogės apskritis, Lenkija
    Lenkija Supraslis, Lenkija
    Nyderlandai Voorschotenas, Nyderlandai
    Baltarusija Gardinas, Baltarusija
    Švedija Ystadas , Švedija

Švietimas ir ugdymas

Druskininkų savivaldybėje yra šios mokyklos:

    Druskininkų Atgimimo mokykla
    Druskininkų Ryto gimnazija
    Druskininkų Saulės pagrindinė mokykla
    Druskininkų Senamiesčio vidurinė mokykla 2008 m. likviduota
    Druskininkų sanatorinė mokykla
    Druskininkų švietimo centras
    Leipalingio pagrindinė mokykla
    Viečiūnų pagrindinė mokykla

Leipalingio seniūnija
Leipalingio seniūnija
Savivaldybė: 	Druskininkų savivaldybė
Centras: 	Leipalingis
Seniūnas: 	Antanas Krancevičius
Gyventojai (2009): 	4 015
Plotas: 	259 km²
Tankumas (2009): 	15,5 žm./km²
Gyvenvietės: 	51
LeipalingioSeniunija.png

Leipalingio seniūnija yra vakarinėje Druskininkų savivaldybės dalyje, kairiajame Nemuno krante (dešiniajame yra Viečiūnų seniūnija).

Turinys

    1 Istorija
        1.1 Seniūnai
    2 Gyvenvietės
    3 Seniūnaitijos
    4 Nuorodos

Istorija

Iki 1999 m. pabaigos seniūnija priklausė Lazdijų rajonui, tačiau po to priskirta Druskininkų savivaldybei. Tuo tarpu Beržinių, Čivonių, Druskininkėlių, Jakonių, Paliūnų, Paterų, Purviškės, Sakniavos, Saltoniškės, Smarliūnų, Šadžiūnų, Taikūnų, Varnėnų, Žvikelių kaimai buvo perduoti Veisiejų seniūnijai.


Seniūnijos istorija
Metai 	Plotas, km² 	Gyventojų sk. 	Gyvenvietės
2001-04 		3835
(Išsamiau) 	

    1 miestelis: Leipalingis
    49 kaimai
    1 viensėdis

2009-09-01 	258,54 	4015 	

    1 miestelis
    49 kaimai
    1 viensėdis

Seniūnai

    Vacius Pangonis 2000-2008 m.
    Antanas Krancevičius nuo 2008 m. liepos 21 d.

Gyvenvietės
Gyvenvietė 	Statusas[1] 	Gyventojų skaičius [2] 	Pastabos


Baltoji Ančia HES 	k 	8 	
Barzdžiūnai 	k 	70 	
Butelionys 	k 	0 	
Cimaniūnai 	k 	52 	
Černiauskai 	k 	16 	
Čivonys 	k 	0 	
Degėsiai 	k 	25 	
Didžiasalis 	k 	97 	
Diržai 	k 	40 	
Drapaliai 	k 	23 	
Druskininkėliai 	k 	31 	
Dubraviškės 	k 	0 	
Dulgininkai 	k 	24 	
Gailiūnai 	k 	404 	
Gerdašiai 	k 	42 	
Guobiniai 	k 	62 	
Guronys 	k 	7 	
Janavas 	k 	1 	
Jovaišiai 	k 	167 	
Kamorūnai 	k 	33 	
Karalinavas 	vs 	1 	
Kaziuliai 	k 	40 	
Krivonys 	k 	18 	
Leipalingis 	k 	81 	
Leipalingis 	mstl 	1736 	
Liepiškiai 	k 	40 	
Lipliūnai 	k 	56 	
Margai 	k 	1 	
Mažonys 	k 	45 	
Miciūnai 	k 	15 	
Mikalina 	k 	0 	
Mizarai 	k 	43 	
Panemunė 	k 	21 	
Paseirė 	k 	13 	
Radvilonys 	k 	18 	
Raudonikiai 	k 	17 	
Ricieliai 	k 	217 	
Ringėliškė 	k 	19 	
Saltoniškė 	k 	2 	
Savanoriai 	k 	72 	
Snaigupė 	k 	76 	
Stračiūnai 	k 	104 	
Sventijanskas 	k 	0 	
Šaulėnai 	k 	10 	
Tautėnai 	k 	16 	
Vaikšnoriškė 	k 	2 	
Veršiai 	k 	25 	
Vileikiai 	k 	7 	
Vilkanastrai 	k 	24 	
Voverys 	k 	1 	
Zasčiūniškė 	k 	13 	

k – kaimas, m – miestas, mstl – miestelis, vs – viensėdis, gst – gel. stoties gyvenvietė. Šaltinis: Registrų centro duomenys 2010-03-01.

    2001 m. gyventojų surašymo duomenys.

Seniūnaitijos

2009 m. įkurtos 4 seniūnaitijos:

    Avirio seniūnaitija (2027 gyventojai): Leipalingio mstl., Leipalingio k., Veršiai, Savanoriai;
    Bilso seniūnaitija (449 gyventojai): Diržai, Lipliūnai, Gerdašiai, Krivonys, Guronys, Mizarai, Sventijanskas, Baltoji Ančia, Kaziuliai, Didžiasalis, Dulgininkai, Černiauskai, Vilkanastrai, Butelionys;
    Klonio seniūnaitija (860 gyventojų): Ricieliai, Ringeliškė, Snaigupė, Miciūnai, Liepiškiai, Janavas, Guobiniai, Degėsiai, Raudonikiai, Gailiūnai;
    Seiros seniūnaitija (594 gyventojai): Jovaišiai, Kamorūnai, Tautėnai, Druskininkėliai, Saltoniškė, Mažonys, Vileikiai, Paseirė, Radvilonys, Stračiūnai, Šaulėnai, Barzdžiūnai, Panemunė, Voverys, Cimaniūnai, Zasčiūniškė, Drapaliai, Vaikšnoriškės, Margai, Karalinavas.

Nuorodos
Gailiūnai

    Disambig.svg Kitos reikšmės – Gailiūnai (reikšmės).

Portal.svg
Gailiūnai
Gailiūnai (Druskininkai).JPG
Gailiūnų riboženklis kelyje  2519  Druskininkai–Liškiava–Panara–Jonionys 

Gailiūnai
Koordinatės 	54°02′49″N 24°00′11″EKoordinatės: 54°02′49″N 24°00′11″E (ž.)
Apskritis 	Alytaus apskrities vėliava Alytaus apskritis
Savivaldybė 	Druskininkų savivaldybė
Seniūnija 	Leipalingio seniūnija
Gyventojų skaičius 	424 (2011 m.)
Commons-logo.svg Vikiteka: 	Gailiūnai
Vietovardžio kirčiavimas
(1 kirčiuotė)[1]
Vardininkas: 	Gailiū́nai
Kilmininkas: 	Gailiū́nų
Naudininkas: 	Gailiū́nams
Galininkas: 	Gailiū́nus
Įnagininkas: 	Gailiū́nais
Vietininkas: 	Gailiū́nuose

Gailiūnai – kaimas Druskininkų savivaldybės teritorijoje, 3 km į šiaurę nuo Druskininkų, 6 km į pietryčius nuo Ricielių, kairiajame Nemuno krante.
Istorija

Prie Gailiūnų yra dviejų Lietuvos tarpledynmečių nuogulų atodangos: Snaigupėlės tarpledynmečio stratotipinis pjūvis (Snaigupėlės upelio atodangoje) ir Butėnų tarpledynmečio parastratotipinis pjūvis (Nemuno atodangoje). Kaime rasta paleolito, mezolito ir bronzos amžiaus dirbinių, bronzos amžiaus stovyklos liekanų. Netoliese yra Gailiūnų pilkapynas.

1950–1992 m. kolūkio pagalbinė gyvenvietė. [2]
[rodyti]Administracinis-teritorinis pavaldumas



Druskininkai
Druskininkai
   Coat of arms of Druskininkai (Lithuania).svg      Flag of Druskininkai.png   
Druskininkai flowers.jpg

Druskininkai
54°1′10″N 23°58′20″EKoordinatės: 54°1′10″N 23°58′20″E (ž.)
Laiko juosta: (UTC+2)
------ vasaros: (UTC+3)
Valstybė: 	Lietuvos vėliava Lietuva
Apskritis: 	Alytaus apskritis Alytaus apskritis
Savivaldybė: 	Druskininkų savivaldybė
Gyventojų (2011): 	14 764
Plotas: 	24 km²
Tankumas (2011): 	615 žm./km²
Altitudė: 	110 m
Pašto kodas: 	LT-66001
Commons-logo.svg Vikiteka: 	Druskininkai
Vietovardžio kirčiavimas
( kirčiuotė)
Vardininkas: 	Drùski­nin­kai
Kilmininkas: 	Drùski­nin­kų
Naudininkas: 	Drùski­nin­kams
Galininkas: 	Drùski­nin­kus
Įnagininkas: 	Drùski­nin­kais
Vietininkas: 	Drùski­nin­kuose

    rus. Друскеники

    Disambig.svg Kitos reikšmės – Druskininkai (reikšmės).

Druskininkų Švč. Mergelės Marijos Škaplierinės bažnyčia

Druskininkai – miestas-kurortas pačiuose Lietuvos pietuose, Dzūkijoje, Alytaus apskrityje, 60 km į pietus nuo Alytaus. Druskininkų savivaldybės centras. Visus metus veikiantis balneologinis, purvo ir klimatinis kurortas, seniausias (nuo 1794 m.) ir didžiausias Lietuvos kurortas. Druskininkų senamiestis yra urbanistikos paminklas.

Mieste yra 3 šventyklos, miesto kapinės, 8 sanatorijos, daug poilsio centrų, viešbučiai, viešoji biblioteka, Druskininkų centrinė ligoninė (Balainės miške), poliklinika, paštas (naujieji pašto rūmai pastatyti 1980 m., architektas V. Banikovas), keli parkai. Per Nemuną nutiesti du tiltai: senasis Druskininkų tiltas ir 2011 m. atidarytas Parko tiltas, jungiantis Druskininkų senamiestį su kairiajame Nemuno krante esančia Baltašiške. 2015 m. virš Nemuno įrengtas Lynų kelias.

Turinys

    1 Istorija
        1.1 Pavadinimo kilmė
    2 Kurortas
        2.1 Istorija
        2.2 Gydymo veiksniai
        2.3 Gydymo centrai
    3 Architektūra ir kultūra
    4 Švietimo ir ugdymo įstaigos
    5 Miestų partnerystė
    6 Gyventojai
        6.1 Tautinė sudėtis
        6.2 Žymūs žmonės
        6.3 Garbės piliečiai
    7 Susisiekimo plėtra
    8 Geografija
        8.1 Gamta
        8.2 Klimatas
        8.3 Miesto dalys
    9 Sportas
        9.1 Futbolas
        9.2 Golfas
    10 Galerija
    11 Nuorodos
    12 Literatūra
    13 Šaltiniai

Istorija
Druskininkai XIX a. Napoleono Ordos piešinys

Miestas patenka į jotvingių genties gyventos teritorijos ribas. Druskininkai – labai senas kurorto tradicijas turinti gydomoji vietovė. Rašytiniuose šaltiniuose pirmą kartą minimi 1635 m. Šie duomenys aptikti Pervalko dvaro (Baltarusija) inventorių knygose. 1702 m. kovo 24 d. šalia gyvenvietės įvyko Druskininkų mūšis tarp švedų ir ATR kariuomenių. Druskininkų kaimas minimas 1765 m. Mineraliniai šaltiniai žinomi nuo XVIII a. pradžios. Čia savo gydomąją veiklą pradėjo vietos valstietis Pranas Suraučius (Sūrutis arba Sūrmetis).

Sužinojęs apie mineralinius vandenis karalius Stanislovas Augustas 1789 m. apsilankė Druskininkuose ir įsakė ištirti mineralinių vandenų savybes, tačiau įsakymas liko neįvykdytas. 1794 m. birželio 20 d. Lenkijos karalius Stanislovas Augustas Poniatovskis paskelbė Druskininkus gydomąja vietove. Analogišką dekretą 1837 m. pasirašė Rusijos imperatorius Nikolajus I (kartu priimtas plėtros planas). 1850 m. Druskininkuose poilsiavo ir koncertavo įžymus kompozitorius Stanislovas Moniuška. 1863 m. Druskininkų apylinkėse veikė sukilėlių būriai. Numalšinus sukilimą 1865 m. Druskininkai buvo perduoti pulkininkui K. Štrandmanui. Svarbus kurorto gyvenimo įvykis – geležinkelio Sankt Peterburgas-Varšuva atidarymas 1862 metais. 1871 m. gaisras sunaikino didesnę miesto dalį, o 1884 m. sudegė gydyklos. 1893 m. Druskininkams suteiktos miesto teisės. 1895 m. pastatyta Druskininkų Šv. Pantaleono cerkvė bei Druskininkų Šv. Arkangelo Gabrieliaus cerkvė. 1899 m. pradėjo veikti naujos maudyklės Ratnyčios upėje, plaukti garlaivis į Gardiną. XIX a. pabaigoje ir XX a. pradžioje Druskininkuose pastatyta keletas mažų sanatorijų, vasarnamiai (panašaus stiliaus į to meto Europos kurortus).

Pirmojo pasaulinio karo išvakarėse kurorte lankėsi 18 600 poilsiautojų. Kilus karui Druskininkai tapo smarkių mūšių arena. Pusė miestelio buvo sugriauta. Lenkų valdymo metais (1920–1939 m.) kurortas lėtai vystėsi. Miestas priklausė Balstogės vaivadijos, Gardino apskričiai. 1937 m. čia poilsiavo tik 11 047 žmonės. Druskininkuose mėgo atostogauti tuometinis Lenkijos diktatorius (1926–1935) maršalas Juzefas Pilsudskis. 1930 m. atkurtas kurortas. 1939 m. Raudonoji armija okupavo Druskininkus, miestelis nuo 1939 m. spalio iki 1940 m. rugpjūčio priklausė Baltarusijos TSR, Balstogės sričiai. 1940 m. rugsėjo 7 d. Druskininkai atiteko Lietuvai. 1941 m. birželio 23 d. vokiečiai užėmė Druskininkus ir prijungė prie Balstogės srities. 1944 m. liepos 14 d. miestas vėl okupuotas sovietų.

1946 m. rugpjūčio 3 d. tapo apskrities pavaldumo miestu. 1952 m. gruodžio 22 d. tapo srities pavaldumo, o 1953 m. gegužės 28 d. respublikinio pavaldumo miestu. Miestas buvo plečiamas pagal 1957 m. (architektai A. Mačiulis ir kt.), 1978 m. (architektai P. Janulis ir kt.), 2000 m. (architektai S. Čereškevičius, N. Dičiuvienė, V. Stauskas ir kt.) bendruosius planus. 1960 m. pastatytas „Turisto“ viešbutis (architektas A. Sprindys), 1978 m. „Raigardo“ universalinė parduotuvė (architektas E. Beinortas).

1990 m. balandžio 5 d. demokratiškai išrinkta 1-oji Nepriklausomos Lietuvos Druskininkų miesto taryba ir valdyba. XX a. 10-ajame dešimtmetyje prie miesto prijungta Ratnyčia. 1994 m. patvirtintas Druskininkų herbas. [1]
[rodyti]Administracinis-teritorinis pavaldumas


Druskininkų Dievo Motinos ikonos „Visų liūdinčiųjų Džiaugsmas“ cerkvė
„Linksmoji Vila“ – miesto muziejus
Pavadinimo kilmė

Kurį laiką buvo manyta, kad Kryžiuočių ordino kronikose minimi Salzininken buvo Druskininkai (vok. Salz – druska), tačiau vėliau paaiškėjo, kad tai Šalčininkai. Dabar manoma, kad gyvenvietės pavadinimas galėjo kilti nuo bendrinio žodžio druskininkas (užsiimantis su druska susijusia veikla, verslu), kuris yra gana retas.
Kurortas
Istorija

Dar XVIII a. sūriuosius vandenis Druskininkuose gydymui ėmė naudoti vietos gydytojas P. Sūrutis. Jis dideliuose kubiluose šildydavo sūrų šaltinių vandenį ir, po to išpilstęs į mažus buteliukus, vandeniu gydė ligonius.

1789 m. Druskininkus aplankė Lietuvos Didysis Kunigaikštis Stanislovas Poniatovskis, kurio įsakymu ~1790 m. rūmų gydytojas ėmė tirti mineralinių vandenų gydomąsias savybes. Kurortas įkurtas 1794 m. birželio 20 d., kai Stanislovas Augustas Druskininkus paskelbė gydomąja vietove. Tai pirmasis ir didžiausias kurortas Lietuvoje. Pirmasis šaltinių tyrinėtojas buvo Gardino farmacininkas Rumelis, kuris 1830 m. ištyrė kelis mineralinių vandenų šaltinius. Vėliau šį darbą tęsė VU profesorius I. Fonbergas, kuris pasiūlė caro vyriausybei steigti kurortą. 1837 m. patvirtintas kurorto steigimo projektas ir Dopelmejerio kurorto plėtros planas, 1838 m. atidaryta pirmoji sanatorija – 12 vonių gydykla. 1843 m. gydėsi apie 2000 žmonių, XIX a. pabaigoje – apie 5000 žmonių kasmet.

Daug kurortinių pastatų ir vasarnamių sudegė per 1863, 1871, 1884 m. gaisrus.
Gydymo veiksniai

Svarbiausias kurorto natūralus gydomasis veiksnys – įvairios mineralizacijos (mažos, vidutinės, didelės ir sūrmai), chloridiniai natrio-kalcio-magnio vandenys. Mineraliniai vandenys naudojami įvairioms balneologinėms procedūroms ir gėrimui. Druskininkų kurorto gydomojo purvo vonios, aplikacijos ir tamponai ruošiami iš durpių, kurių drėgmė 63 proc., pH – 6,4 ir susiskaidymas – 83 proc. Kurorto klimatui būdingos miškingos lygumos, kontinentinės zonos ypatybės. Čia didelė oro jonizacija (-0,63), švelnus ir šiltas mikroklimatas (vidutinė oro temperatūra +7,5 °C, sąlyginė oro drėgmė 70 proc., vyrauja pietvakarių vėjai, kurių vidutinis greitis 2 m/s), dėl to teigiami klimato veiksniai naudojami ir klimatoprofilaktikai (grūdinimuisi). Kurorto mineraliniai vandenys ir purvas (kasamas Didžiasalio durpyne, Lazdijų raj.) efektyviai gydo sąnarių, stuburo, kvėpavimo, širdies ir kraujotakos, nervų sistemos, ginekologijos, skrandžio, kepenų, žarnyno ir odos ligas. Buteliuose išpilstytas vanduo yra silpnesnės mineralizacijos, tačiau puikiai atgaivina ir suteikia organizmui reikalingų mikroelementų.

Trykšta 12 mineralinio vandens šaltinių („Grožis“, „Sūrutis“, „Aušra“, „Druskonis“, „Rasa“, „Druskininkai“, „Dzūkija“ ir kiti).
Gydymo centrai
Vandens parkas

Kurorto paslaugomis galima naudotis ištisus metus. Veikia gydyklos, sanatorijos, paslaugų centrai:

    Sanatorijos:
        „Belorus (Baltarusija)“
        „Dainava“
        „Draugystė“
        „Eglė“
        „Saulutė“ (vaikų reabilitacijos centras)
    Sveikatos ir poilsio centras „SPA Vilnius“ (1976 m. sanatorija „Vilnius“; architektai Aušra Šilinskienė ir Romualdas Šilinskas)
    „Grand SPA Lietuva“ (1973 m.; architektai V. Balčiūnas, A. Paslaitis, A. Aronas, L. Raškauskas ir kt.)
    Druskininkų gydykla (Vilniaus g. 11; 1954 m.)
    Senoji gydykla (Vilniaus g. 7; 1896 m.), viena pirmųjų Europoje
    2006 m. gruodžio 26 d. atidarytas vandens pramogų parkas 1980 m. pastatytos balneologijos ir fizioterapijos gydyklos vietoje (1980 m. architektai Aušra Šilinskienė ir Romualdas Šilinskas, 2006 m. rekonstrukcijos architektai K. Kisielius ir V. Kančiauskas)
    2011 m. rugpjūčio mėn. atidarytas Druskininkų uždarų kalnų slidinėjimo trasų kompleksas „Snow Arena“
    2011 m. rugpjūčio mėn. atidaryta Kalnų slidinėjimo meistriškumo ir snieglenčių sporto mokykla „DruSkiSchool“

Architektūra ir kultūra
„Girios aido“ muziejus
Vila „Maurė“
„Ratnyčėlė“
V. K. Jonyno galerija
Alėja
Pušyno parkas
Miesto pramogų aikštė
Iškylautojų garlaivis Nemune
Druskonio ežeras
Senoji Rotonda

    Maldos namai:
        Druskininkų Švč. Mergelės Marijos Škaplierinės bažnyčia (1931 m.)
        Druskininkų (Ratnyčios) Šv. apaštalo Baltramiejaus bažnyčia (1910 m.)
        Druskininkų Dievo Motinos ikonos „Visų liūdinčiųjų Džiaugsmas“ cerkvė (1865 m.)

    Muziejai:
        M. K. Čiurlionio memorialinis muziejus, įkurtas 1963 m.
        Druskininkų miesto muziejus, įkurtas 1999 m.
        Miško muziejus „Girios aidas“, įkurtas 1972 m. A. Valavičiaus
        Ž. Lipšico memorialinis muziejus, įkurtas 1996 m. medinėje Markevičiaus viloje Šv. Jokūbo g. 17
        Druskininkų rezistencijos ir tremties relikvijų muziejus, įkurtas 1996 m.

    Vilos:
        „Imperial“ (Maironio g. 14; 1926 m.)
        „Omega“ (Maironio g. 16)
        Radiumo vila (Kosciuškos g. 7)
        „Maurė“ (Laisvės a. 21)
        Markevičiaus vila (Šv. Jokūbo g. 17)
        Linksma vila (M. K. Čiurlionio g. 59)

    Galerijos:
        Mažoji galerija
        Vytauto Kazimiero Jonyno galerija
        galerija „Sofa“

    Parkai:
        A. Česnulio skulptūrų ir poilsio parkas
        Sveikatos parkas, įkurtas 1951 m. buvusio E. Levickos parko vietoje

    Skulptūros:
        „Poilsis“ Nemuno pakrantėje (1959 m., skulpt. Juozas Kėdainis)
        „Motinystė“ gydymo centro parke (1959 m., skulpt. Bronius Vyšniauskas)
        „Ratnyčėlė“ prie tilto per Ratnyčią (1959 m., skulpt. Bronius Vyšniauskas)
        „Prie šaltinio“ (1963 m., skulpt. Antanas Dimžlys)
        prie „Eglės“ sanatorijos – „Skrydis“ (skulpt. Gediminas Karalius) ir „Jaunystė“ (skulptorė Jadvyga Mozūraitė-Klemkienė)
        1975 m. parko pakraštyje ant Nemuno kranto pastatytas paminklas Čiurlionio 100-ųjų gimimo metinių proga (skulpt. Vladas Vildžiūnas, archit. Rimantas Dičius), paminklas pastatytas ir Čiurlionio muziejaus sodelyje (skulpt. Kazys Švažas)
        1987 m. pastatytas miesto laikrodis (autorius S. Kuizinas)
        Vinco Krėvės biustas Čiurlionio ir Krėvės gatvių sankryžoje (1989 m.; skulpt. Alfonsas Vincentas Ambraziūnas)
        paminklas Mindaugui (1995 m.; skulpt. Vytautas Kašuba)
        skulptūra „Svetingumo vartai“ skverelyje tarp Taikos ir Šv. Jokūbo gatvių (2013 m.; skulpt. Tadas Gutauskas, vietoje stovėjusios Antano Balkės skulptūros „Legenda“).[2]

XIX a. įkurtos Druskininkų Senosios miesto kapinės. Mieste yra daug viešbučių, naujas 4 žvaigždučių kempingas, svečių ir poilsio namai, 11 kaimo turizmo sodybų, laisvalaikio centras „Sūkurys“, sporto centras. Vasarą Druskininkuose vyksta teatrų festivalis.
Švietimo ir ugdymo įstaigos

    Druskininkų Ryto gimnazija
    Druskininkų Atgimimo vidurinė mokykla
    Druskininkų Senamiesčio vidurinė mokykla
    Druskininkų Saulės pagrindinė mokykla
    Druskininkų švietimo centras
    Druskininkų sanatorinė mokykla
    Druskininkų amatų mokykla
    Lopšelis-darželis „Bitutė“
    Lopšelis-darželis „Žibutė“
    Druskininkų Mikalojaus Konstantino Čiurlionio meno mokykla
    Druskininkų sporto mokykla
    Kauno kolegijos Druskininkų skyrius

Miestų partnerystė

    Jungtinės Amerikos Valstijos Moorhead, Minnesota, JAV
    Nyderlandai Voorschotena, Nyderlandai
    Lenkija Elbingas, Lenkija
    Lenkija Augustavas, Lenkija

Gyventojai
P social sciences.png
P social sciences.png
Demografinė raida tarp 1891 m. ir 2011 m.
1891 m. 	1897 m.sur. 	1939 m. 	1941 m. 	1959 m.sur. 	1970 m.sur. 	1974 m.
1 070 	1 300 	1 500 	2 100 	5 765 	8 315 	13 400
1976 m.[3] 	1979 m.sur. 	1989 m.sur. 	2001 m.sur. 	2010 m. 	2011 m.sur. 	-
14 200 	12 464 	18 943 	18 233 	16 107 	14 764 	-
[rodyti]
Demografinės raidos histograma


Tautinė sudėtis

2011 m. gyveno 14 764 žmonės:[4]

    Lietuviai – 88,94% (13132);
    Lenkai – 4,14% (612);
    Rusai – 3,58% (530);
    Baltarusiai – 1,7% (251);
    Ukrainiečiai – 0,46% (69);
    Kiti – 1,15% (170).

	

2001 m. gyveno 18 233 žmonės:[5]

    Lietuviai – 87,6% (15973);
    Lenkai – 4,75% (867);
    Rusai – 4,01% (732);
    Baltarusiai – 1,98% (362);
    Ukrainiečiai – 0,61% (112);
    Kiti – 1,02% (187).

	

1921 m. gyveno 989 žmonės:[6]

    Lenkai – 70,77% (700);
    Žydai – 24,46% (242);
    Rusai – 2,02% (20);
    Lietuviai – 1,92% (19);
    Baltarusiai – 0,8% (8).

Žymūs žmonės

    1877–1889 m. Druskininkuose gyveno įžymus lietuvių dailininkas ir kompozitorius M. K. Čiurlionis (1875–1911), iki 1910 m. jis čia leisdavo vasaras. Mieste yra jo memorialinis muziejus, 2 paminklai.
    Skulptorius Žakas Lipšicas (1891–1973), gimęs turtingų Druskininkų žydų šeimoje. Žydų muziejuje yra memorialinė ekspozicija.
    Karolis Dineika (1898–1980) – pedagogas, gydomosios kūno kultūros specialistas, visuomenės veikėjas.

Garbės piliečiai

    Antanas Dambrauskas
    Elena Kvaraciejienė
    Elena Kriaučiūnaitė
    Vytautas Kazimieras Jonynas, įrengta jo paveikslų galerija
    Petras Viščinis
    Konstantinas Gajauskas
    Adelbertas Nedzelskis
    Justinas Karosas
    Algirdas Valavičius

Susisiekimo plėtra

Numatomas turistų srauto augimas neišvengiamai verčia investuoti į miesto infrastruktūrą, pritaikant ją didėjantiems transporto srautams. Didelė ir vis didėjanti kurorto svečių dalis keliauja gana didelį atstumą, kurį būtų patogu įveikti lėktuvu. Imtasi iniciatyvos atnaujinti prieš kelis dešimtmečius sėkmingai eksploatuotą, o šiuo metu tik mėgėjų reikmėms naudojamą Druskininkų aerodromą. Baigus atnaujinimo darbus čia galės leistis iki 30 tonų ir iki 70 vietų turbopropeleriniai lėktuvai.
Geografija

Druskininkų kurortas yra pietinėje Lietuvos dalyje, dešiniajame Nemuno upės krante. Apsuptas gražių, ekologiškai švarių Dzūkijos pušynų, smėlynų ir ežerų. Vienam miesto gyventojui tenka 2 ha miško. Aukščiausia miesto vieta – sveikatingumo (K. Dineikos) parkas (105 m virš jūros lygio), žemiausia – Nemuno krantas ties fizioterapijos gydykla.

Druskininkus bendra vakarų – rytų kryptimi 3,5 km supa Nemunas. Į jį įteka Ratnyčia (Ratnyčėlė), kuri 2 km prateka per kurorto rytinę dalį, iš pietų į šiaurę. Pietinėje miesto dalyje tyvuliuoja Druskonio ežeras, Vijūnėlės tvenkinys ir Mergelių akių ežerėlis. Rytinėje kurorto dalyje – „Saulės takas“ (Ratnyčia; autorius Algirdas Valavičius, architektas V. Urnevičius), tvenkinys su kaskadinėmis maudyklėmis, yra „Žilvino“ takas.
Gamta

Nors Druskininkų šilai ir toli nuo jūros, bet juose taip pat yra kopų. Tik čia jos nepanašios į pajūrio – tai žemyninės kopos, apaugusios pušynais. Dzūkijos kopose auga kerpšiliai. Juose vyrauja kadagiai. Žemė padengta ištisu kerpių kilimu. Kerpšiliuose daug vaistinių augalų: arkliauogių, čiobrelių, jonažolių, daug grybų.

Miškuose vyrauja pušys, didelė biologinė įvairovė, daug sparnuočių: vieversių, stulgių, baltanugarių genių, jūrinių erelių, pelėdų, apuokų. Druskininkų šiluose sutinkama retų vabzdžių: ūsuotųjų dailidžių, paprastųjų raganosių, aštuoniataškių auksvabalių. Pušynuose, saulės įšildytose vietose, dažnai aptinkami: vikrusis driežas, paprastasis žaltys, gluodenas. Dažnai pastebimas žvėrelis – paprastoji voverė. Miško pakraščiuose, palaukėse sutinkamas pilkasis kiškis. Yra plėšrūnų: rudoji lapė, po eglėmis gyvena mangutai, Dzūkijos miškuose sutinkami vilkai, lūšys, šernai, stirnos. Stambiausias pušynų žvėris – briedis. Druskininkų miškai vilioja grybautojus ir uogautojus. Miškuose gausu mėlynių, bruknių, aviečių, šaltalankio uogų.
Klimatas

Druskininkų klimatas pasižymi palankiomis klimatoterapinėmis ir rekreacinėmis sąlygomis. Vyrauja kalvotas, daubotas reljefas, gausu vidutinių ir mažų ežerų. Vidutinė maksimali oro temperatūra vasarą (birželį, liepą ir rugpjūtį) – aukštesnė negu 22 °C. Per metus vidutiniškai iškrenta 661 mm kritulių. Vėjo greitis kurorte liepos-rugsėjo mėnesiais yra 2,4–2,6 m/s. Vyrauja pietvakarių, vakarų ir šiaurės vakarų, o žiemą pučia pietryčių, rytų ir pietvakarių vėjai.
Miesto dalys

    Baltašiškė (šiaurėje, vienintelė miesto dalis kairiajame Nemuno krante)
    Kalviškės (arba Melnyčia; šiaurės rytuose)
    Kloniškės (pietuose)
    Raigardas (pietuose)
    Ratnyčia (pietryčiuose)
    Senamiestis (miesto centrinė dalis)

Sportas
Futbolas

    FK Druskininkai
    FK Raigardas Druskininkai

Golfas

Vilkės golfo aikštynas [1]