Pablo Picasso
Sa Wikipedije, slobodne enciklopedije
Pablo Picasso
Example alt text
Rođenje 	

25. oktobar 1881.
Malaga, Španija
Smrt 	

8. april 1973.
Mougins, Francuska
Signature of Pablo Picasso

Pablo Picasso (Malaga, 25. oktobar 1881. - Mougins, 8. april 1973.), španski slikar. Njegovo puno ime je Pablo Diego José Francisco de Paula Juan Nepomucéno Maria de los Remedios Crispin Crispriano Santisima Trinidad Ruiz Blasco, svoje slike je potpisivao s Picasso, djevojačkim prezimenom svoje majke .[1]

Jedan od najistaknutijih slikara 20. vijeka. Njegova je talentiranost bila izuzetna od najranijeg djetinjstva. U Barceloni, gdje je pohađao školu, kao i u Madridu gdje je bio svakodnevni posjetitelj muzeja Prado, ispitivao je sve u vezi sa slikarstvom, a sanjao je i o Parizu, kamo napokon stiže u oktobru 1900. godine.

U historiji slikarstva malo je "državnih udara” koji se smionošću i odjekom mogu mjeriti s onim što ga je Pablo Picasso ostvario 1907. godine, kada je svojim zapanjenim prijateljima pokazao "Gospođice iz Avignona", sliku na kojoj je svijet predočio kao u razbijenu zrcalu. Picasso je bio pokretač i inspirator slikarskih smjerova kao što su kubizam i sugestivni ekspresionizam koji predstavljaju pravi revolucionarni obrat u modernoj likovnoj umjetnosti.

Njegov veliki opus obuhvaća više stvaralačkih faza: "modru", "ružičastu", "kubističku" , zatim "klasičnu", "nadrealisitčku" i "ekspresionističku". Gotovo da nema likovnog područja u kojem Picasso nije izrazio svoj umjetnički kreativni genij. Bavio se slikarstvom na platnu i na zidu, skulpturom, grafikom i keramikom, izrađivao kolaže i plakate i u svemu tome bio velik. Zakleo se da se neće vratiti u domovinu Španiju sve dok je na vlasti Francov režim. Svoje se zakletve i pridržavao, tako da je sve do smrti, 8. aprila 1973. godine, živio u Francuskoj.[2]
Logo Wikicitata
	Wikicitati imaju citate vezane za: Pablo Picasso


Commons logo
	Na Wikimedia Commonsu se nalazi još materijala vezanih za:
Pablo Picasso
Reference

Kratka biografija salehrerweb.at pristupljeno:25.10.14 (de)
Biografija sabiography.com pristupljeno:25.10.14 (en)
Victor Hugo
Sa Wikipedije, slobodne enciklopedije
Ovo je provjerena verzija ove stranicepokaži/sakrij detalje
Victor Hugo

Victor Hugo (Besancon, 26. februar 1802. - Pariz, 22. maj 1885.), francuski književnik.
Biografija

Victor-Marie Hugo je bio treći i posljednji sin Josepha Léopold Sigisbert Hugoa (1773–1828) i Sophie Trébuchet (1772-1821); njegova braća su bili Abel Joseph Hugo i Eugène Hugo. Rođen je 1802. u Besancon (u području Franche-Comtéa) i većinu svog života je proveo Francuskoj. Hugoovo rano djetinjstvo je bilo obilježeno velikim događajima. Bio je 1851. jedan od učesnika vojnog udara na Napoleona III. Poslije toga je pobjegao iz Francuske, živi na ostrvu Guernsey. Vraća se oko 1870 u Francusku . Umire 22. maja 1885 u Parizu.[1]
Johann Wolfgang von Goethe
Sa Wikipedije, slobodne enciklopedije
(Preusmjereno sa Goethe)
Ovo je provjerena verzija ove stranicepokaži/sakrij detalje
Johann Wolfgang von Goethe
Example alt text
Rođenje 	

28. august 1749.
Frankfurt na Majni, Njemačka
Smrt 	

22. mart 1832.
Weimar, Njemačka

Johann Wolfgang von Goethe bio je njemački književnik i mislilac. Studirao je pravo u Leipzigu i Strassburgu. Na poziv vojvode Karla Augusta odlazi u Weimar, gdje postaje tajni savjetnik, a 1780. slobodni zidar weimarske lože Anna Amalia, dobija plemstvo i postaje Kammerpräsident. Bio je i upravitelj weimarskog teatra.

Putuje po Njemačkoj i Švicarskoj, bavi se naučnim studijama, te se druži s Herderom i Schillerom. Svoju književnu karijeru započeo je u okrilju književnog pokreta Sturm und Drang. Njegovo djelo obuhvaća gotovo sve književne rodove i nekoliko naučnih područja. Mnogobrojni su uzori i uticaji: svjetski klasici, književnost rokokoa, narodna poezija različitih naroda, široko područje historije, teologije, filozofije, teorije umjetnosti i prirodnih nauka. Nakon što se oduševio "Hasanaginicom" bio je prvi koji ju je preveo na njemački jezik[1], i samim tim promovisao njemačkoj književnoj javnosti.

Nametnuo se savremenicima kao obnovitelj lirike, drame, epa, romana, te učenjak izuzetno oštrog i dubokog uvida u strukturu i fenomene prirode. Još za života postao je spomenik njemačkog klasičnog humanizma.

Njegovo ime bez plemićkog dodatka "von" danas nosi Frankfurtski Universitet.
Goethe - Leipzig
Bibliografija

    Jadi mladog Vertera, prevedeni i kao "Patnje mladog Werthera" (1774);
    "Faust"
    "Tasso" (789)
    "Rimske elegije" (1795)
    "Naukovanje Wilhelma Meistera" (1821)
    "Srodne duše"
    "Pjesništvo i zbilja"
    "Nauk o bojama" (1810)
    "Putovanja po Italiji"
    "Putovanja Vilhelma Majstera"

Reference

    "Goethe, Johann Wolfgang, Gedichte, Gedichte (Ausgabe letzter Hand. 1827), Vermischte Gedichte, Klaggesang von der edlen Frauen des Asan Aga - Zeno.org" (jezik: njemački).

Vanjski linkovi
Commons logo
	Na Wikimedia Commonsu se nalazi još materijala vezanih za:
Johann Wolfgang von Goethe
Logo Wikicitata
	Wikicitati imaju citate vezane za: Johann Wolfgang von Goethe

    http://www.creativesms.co.in/category/johann-wolfgang-von-goethe-quotes-sayings
    http://www.goetheanscience.org/index.php

William Shakespeare
Sa Wikipedije, slobodne enciklopedije
(Preusmjereno sa Shakespeare)
   
Ovaj članak je bio izabran za odabrani članak mjeseca.
William Shakespeare
Shakespeare.jpg
Portret Williama Shakespearea
Rođenje 	tačan datum rođenja nepoznat; kršten 26. aprila 1564.
Stratford-upon-Avon, Warwickshire, Zapadni Midlands, Engleska
Smrt 	23. april 1616.
Stratford-upon-Avon, Warwickshire, Engleska
Zanimanje 	pjesnik, dramski pisac, glumac
Jezik 	engleski
Period 	engleska renesansa, elizabetansko doba
Supružnik 	Anne Hathaway (v. 1582–1616)
Djeca 	

    Susanna Hall
    Hamnet Shakespeare
    Judith Quiney

Potpis
William Shakespeare Signature.svg

William Shakespeare (fon. Vilijam Šekspir; 26. aprila 1564 – 23. april 1616) bio je engleski pjesnik, dramatičar i glumac. Često ga smatraju engleskim nacionalnim pjesnikom i po mnogima je najveći dramatičar svih vremena. Shakespeare zauzima položaj jedinstven u svijetu književnosti. Ostali pjesnici, kao što su Homer i Dante, i pisci kao što su Lav Tolstoj i Charles Dickens, prevazišli su nacionalne barijere, ali ugled nijednog od ovih pisaca se ne može porediti sa ugledom koji ima Šekspir. Njegove predstave koje je pisao krajem 16. vijeka i početkom 17. vijeka za pozorište sa malim repertoarom, sada se izvode i čitaju češće i u više zemalja nego ikad prije.[1]

Sadržaj

    1 Biografija
    2 Stvaralaštvo
        2.1 Rane drame
        2.2 Zrelo doba
        2.3 Poznije doba stvaralaštva
        2.4 Poezija
    3 Baština
        3.1 Pozorište
        3.2 Literatura
    4 Ugled
        4.1 Tragedije
        4.2 Komedije
        4.3 Historijske drame
        4.4 Pjesme
    5 Vanjski linkovi
    6 Reference

Biografija

Prvi pokušaji biografskog istraživanja o životu ovog pisca su počeli tek nakon više od pola vijeka poslije Shakespearove smrti, i stoga se ne zasnivaju na podacima iz prve ruke. Malo biografija pa čak i o poznatim ličnostima je pisano u to vrijeme. Također, iako možda izgleda čudno danas, drama nije smatrana ozbiljnom književnošću u to vrijeme, tako da dramaturzi uopšte nisu smatrani dostojnim da bi se o njima pisalo. Osim toga pozorišta su bila zatvorena od strane Puritanaca 1642. godine, 36 godina nakon smrti Williama Shakespeara, zbog čega su izgubljeni mnogi dokumenti i rukopisi. Ipak, poznat je iznenađujući broj činjenica o njemu i njegovom pozorišnom djelovanju.
Rodna kuća Williama Shakespearea u Stratfordu na rijeci Avon

William Shakespeare se rodio u gradiću Stratford na rijeci Avon 1564. godine, u grofoviji Warwickshire, Engleska. U parohijskom zapismiku za gradić Stratford zabilježeno je da je William kršten 26. aprila 1564. godine. Stvarni datum rođenja ovog pisca nije poznat. Bio je treće i najstarije muško dijete od osmero djece. Otac mu je bio John Shakespeare, ugledan i imućan građanin, trgovac-zanatlija, član Opštinskog vijeća. O njegovom dobrom imovinskom statusu govori i podatak da je 1596. godine John Shakespeare mogao platiti da on i njegovo potomstvo može upotrebljavati porodični grb koji prikazuje sokola i koplje te ima francuski natpis: "Non sans droit" (Ne bez prava). Uz sve to John Shakespeare je 1571. godine izabran za gradonačelnika Stratforda. Majka Williama Shakespearea zvala se Mary, a djevojačko prezime bilo joj je Arden. Shakespeare je pohađao školu u svom rodnom gradu gdje je učio latinski i osnove grčkog jezika. Mora da je za vrijeme svog boravka u ovoj školi naučio gledati izvan mehanike jezika uočavajući ljepotu literature. Čitao je Ovidija koji je ostao omiljen tokom cijelog njegovog života, zatim Plauta najomiljenijeg pisca latinskih komedija. Također je bio upoznat sa govorništvom i logikom kroz pisanje Cicerona i Kvintilijana, kao i latinske historije, filozofije.

Postoje pretpostavke da je William Shakespeare napustio školu 1578. godine kada su poslovi njegovog oca pošli nagore, te je prisustvo četrnaestogodišnjeg sina u kući postalo neophodno. Od tada pa do njegove 18 godine o njemu ne postoje nikakvi pisani podaci. Tek od 18. septembra 1582. godine postoji dokument koji govori o ženidbi Williama Shakespearea s Ann Hathaway iz obližnjeg zaseoka Shotery, a koja je bila osam godina starija od njega. U braku najvjerovatnije nije bio sretan, jer je često pisao protiv ranih brakova. Godine 1583. rodila mu se kćerka Susan, a 1585. blizanci - kćerka Judith i sin Hamnet. Onda se opet do 1592. godine o Shakespearu ništa ne zna, a te se godine prvi put spominje kao glumac i dramski pisac. Godine 1596. umire mu sin Hamnet, a 1597. godine u Stantfordu je kupio imanje pod nazivom "New Place" i postao u međuvremenu suvlasnik pozorišta "Globe". Nedugo potom, 1601. godine Shakespearu umire otac, a 1607. udala mu se kćerka Susan za poznatog londonskog liječnika Johna Halla.

Godinu dana kasnije umire mu majka, a iste godine Willliam se povlači iz Londona u svoj rodni grad, premda je povremeno dolazio u London (npr. 1612. godine kao svjedok u jednoj parnici). Iste godine (1612.) umire mu brat Gilbert, a sljedeće 1613. i posljednji brat Richard, kada je u Londonu izgorjelo pozorište Globe. Godine 1616. udala mu se kćerka Judith, a 23. aprila iste godine umro je u 52-oj godini života u svom rodnom gradu, gdje je i sahranjen u crkvi sv. Trojstva u blizni oltara. Iznad groba postavljena je 1623. godine spomen bista s latinskim natpisom:

    Po mudrosti Nestor, po genijalnosti Sokrat, po umjetnosti Vergilije. Zemlja pokriva, narod plače, a Olimp ga ima

. Shakespeareova supruga Ann umrla je 1623. godine, sedam godina poslije smrti svoga muža. Iste godine u Londonu svjetlo dana ugledalo je prvo izdanje svih djela Williama Shakespeara. Posljednji njegov neposredni potomak, unuka Elisabeth, kćerka Susan i dr Johna Halla umrla je 1670. godine čime se loza gasi.[2]
Stvaralaštvo

Naučnici su često kategorisali šekspirovo umjetničko stvaralaštvo u četiri grupe: komedije, historije, tragedije i romanse, a njegov rad je grubo podijeljen u četiri perioda.
Obnovljeno pozorište "Globe" u Londonu.

Piščevo stvaralaštvo se uglavnom dijeli na nekoliko kategorija:

    U prvom periodu do sredine 1590-ih pisao je uglavnom komedije po uzoru na rimske i italijanske modele i historijske predstave u popularnoj tradiciji hronike.

    Drugi period je počeo od oko 1595. godine sa tragedijom Romeo i Julija, a završio se sa tragedijom Julije Cezar iz 1599. godine. Za to vrijeme je napisao ono što se smatra njegovim najvećim komedijama i historijama.

    Treći period od 1600. do 1608. godine je vrijeme kad je Shakespeare napisao većinu svojih najvećih tragedija.

    U četvrtom periodu od 1608-1613. godine uglavnom je napisao tragikomedije ili romanse.

Uz dramski opus, Shakespeare je i autor spjevova, te možda najbolje zbirke ljubavne poezije u engleskoj i svjetskoj književnosti.
Rane drame

Prva poznata djela Williama Shakespearea su Richard III i tri dijela Henrik VI, napisana u ranim 1590-im u vrijeme popularnosti historijskih drama. Njegovim dramama je danas teško odrediti vrijeme pisanja, ali ispitivanjem tekstova dolazi se do pretpostavke da Tit Andronik, Komedija nesporazuma, Ukroćena goropadnica i Dva plemića iz Verone također pripadaju najranijem stvaralačkom periodu ovog pisca. Njegove prve historije, koje su bile dosta zasnovane na Hronikama iz Engleske, Škotske i Irske iz 1587. godine u izdanju Raphaela Holinsheda dramatizuju pogubne rezultate slabih ili korumpiranih vlasti i protumačene su kao opravdanje za porijeklo dinastije Tudor. Njihov sastav je bio pisan po uzoru na radove drugih elizabetanskih dramaturga, a posebno Thomasa Kyda i Christophera Marlowea. Kao uzori tu su i tradicije srednjovjekovne drame i predstava Seneke. Predstava Komedija nesporazuma je također zasnovana na klasičnim modelima, ali nisu utvrđeni izvori za Ukroćenu goropadnicu iako se odnosi na posebnu istoimenu predstavu koja možda potiče iz narodnih priča. Kao u djelu Dva plemića iz Verone u kojem se pojavljuju dva prijatelja koji naizgled odobravaju silovanje, ili u Ukroćenoj goropadnici u priči o ukroćavanju ženskog nezavisnog duha od strane muškarca su teme koje ponekad muče moderne kritičare i filmske režisere.[3]
Zrelo doba

Šekspirove rane klasične i italijanske komedije koje sadrže čvrste dvostruke radnje i precizne komične sekvence, ustupaju sredinom 1590ih mjesto romantičnoj atmosferi u njegovim najvećim komedijama. San ljetne noći je duhovita mješavina romantike, vilinske magije, i scena iz običnog života. Njegova sljedeća komedija jednako romantični Mletački trgovac sadrži prikaz osvetoljubivog jevrejskog zajmodavca Shylocka što se odrazilo na elizabetanske stavove, ali može izgledati rasistički modernoj publici. U duhovitosti i igri riječi u djelu Mnogo vike ni za što šarmantnom seoskom okruženju u Kako vam drago i živahnom veselju u Bogojavljenskoj noći upotpunjuje Shakespearov niz velikih komedija. Nakon lirskog Richarda II koji je napisan gotovo u potpunosti u stihu,

Shakespeare uvodi proznu komediju u historije iz kasnih 1590-ih, Henrik IV (I i II dio) i Henrik V. Njegovi likovi postaju složeniji i nježniji kako ih spretno prebacuje između komičnih i ozbiljnih scena, proze i poezije postižući narativnu mješavinu njegovog zrelog stvaralaštva.

Ovaj period počinje i završava s dvije tragedije: Romeo i Julija poznate romantične tragedije erotikom ispunjene adolescencije, ljubavi i smrti i Julije Cezar na osnovu prevoda Plutarhove Paralelni životi od Sir Thomasa Northa iz 1579. godine koja je uvela novu vrstu drame. Prema šekspirovskom učenjaku Jamesu Shapirou, u tragediji Julije Cezar:

    razne niti politike, likovi, suština, savremeni događaji, čak i šekspirovo vlastito razmišljanje o činu pisanja, počinju da se stapaju jedno u drugo.

Njegovo tzv "tragično razdoblje" je trajalo od oko 1600-1608, iako je također napisao tzv. "problemske predstave" “Mjera za mjeru”, “Troilus i Cressida”, i “Sve je dobro što se dobro svrši”. Za to vrijeme i prije toga pisao je tragedije. Mnogi kritičari smatraju da najveće tragedije Shakespearea predstavljaju vrhunac njegove umjetnosti. Junak prve tragedije Hamlet, o kojem se vjerovatno više raspravljalo nego o bilo kojem drugom šekspirovskom liku, posebno zbog njegovog čuvenog monologa:

    "Biti ili ne biti, pitanje je sad."

Za razliku od neodlučnog Hamleta, čija je fatalna mana oklijevanje, junaci tragedija koje su uslijedile, “Othello” i “Kralj Lear”, su upropašteni zbog njihovih brzopletih i pogrešnih odluka. Radnje šekspireovih tragedija često zavise od takvih fatalnih grešaka ili propusta koje uznemiravaju ustaljeni red i uništavaju heroja zajedno sa onima koje je volio. U Othellu, zlikovac Jago podržava Othellovu ljubomoru do tačke u kojoj Othello ubija nevinu ženu koja ga voli. U "Kralju Learu", stari kralj je počinio tragičnu grešku odustajanjem od njegove moći, što je izazvalo scene dovodeći do ubistva njegove kćeri uz mučenje i osljepljivanje vojvode od Gloucestera. Prema kritičaru Franku Kermodeu:

    " predstava ne nudi dobre likove, niti svojoj publici nudi olakšanje od svoje okrutnosti".

U Macbethu, najkraćoj i najzbijenijoj šekspireovoj tragediji, nekontrolisana ambicija podstiče Macbetha i njegovu suprugu Lady Macbeth da ubiju zakonitog kralja i uzurpiraju prijestolje, dok ih na kraju vlastita krivica ne uništi.

U ovoj predstavi, Shakespeare dodaje natprirodni element u sadržaj ove tragedije. Njegove posljednje velike tragedije, Antonije i Kleopatra i Koriolana sadrže neke od najboljih poetskih ostvarenja Shakespearea i smatraju se njegovim najuspješnijim tragedijama po pjesniku i kritičaru T.S. Eliotu.
Poznije doba stvaralaštva

U svom završnom periodu Shakespeare je završio još tri velike predstave: Cymbeline, Zimska bajka i Bura, kao i saradnju na Perikle, Princ od Tira. Manje sumorne od tragedije, ove četiri predstave su teže u tonu nego komedije iz 1590-ih, ali one završavaju pomirenjem i oproštajem od eventualno moguće tragične greške. Neki komentatori vidjeli su ove promjene u raspoloženju kao dokaz spokojnijeg pogleda na život u šekspirovom djelu, ali to može samo odražavati pozorišna modna kretanja iz tog vremena. Shakespeare je sarađivao na još dvije preostale predstave, Henrik VIII i Dva kraljevića, vjerovatno sa Johnom Fletcherom.

Kao što je bilo i normalno u to vrijeme, Shakespeare je zasnovao mnoge njegove drame po djelima drugih pisaca, preradio je stare priče i historijski materijal. Na primjer, Hamlet (iz 1601. godine) je vjerovatno prerada starijeg, izgubljenog djela (tzv. Ur - Hamlet), a Kralj Lear je obrada starijeg djela Kralj Leir. Za predstave po historijskim temama Shakespeare se uglavnom oslanjao na dva glavna teksta. Većina rimskih i grčkih drama zasnovane su na Paralelnim zivotima od Plutarha (engleski prevod Sir Thomasa Northa iz 1579.), a predstave iz engleske historije su napisane zahvaljujući “Hronikama” od Raphaela Holinsheda iz 1587. godine.

Neke od šekspirovih predstava prvi put su se pojavile u štampi kao niz izdanja manjeg formata (“quartos”), ali većina je ostala neobjavljena do 1623. godine, kada je posthumno objavljena zbirka u većem formatu (“First Folio”). Tradicionalna podjela njegovih drama na tragedije, komedije i historije slijedi logiku zbirke objavljene u većem formatu (“First Folio”). Međutim, moderna kritika je označila neke od ovih predstava "problemskim dramama", jer izmiču lahkoj kategorizaciji i konvenciji, te su uveli pojam "romanse" za kasnije komedije.

Postoje mnoge kontroverze o tačnoj hronologiji šekspirovih drama. Osim toga, činjenica da sam Shakespeare tokom svog života nije dao u štampu prave verzije njegovih drama djelimično dovodi do problema sa autentičnošću njegovih tekstova, što je čest problem sa njegovim dramama. To znači da nekoliko predstava mogu imati različite verzije tekstova. Kao rezultat toga, problem identifikacije onoga sto je Shakespeare u stvari napisao je postala glavna briga kod većine modernih izdanja. Tekstualna korupcija također proizilazi iz štamparskih grešaka ili pogrešno skeniranih linija iz izvornog materijala. Osim toga, u doba prije standardizovanog pravopisa Shakespeare je često pisao riječ nekoliko puta u različitim pravopisnim pravilima, dodatno povečavajući konfuziju kod prevodilaca. Moderni učenjaci također smatraju da je Shakespeare mijenjao svoje predstave iz godine u godinu, što bi moglo dovesti do dvije postojeće verzije jedne predstave.[3]

Posljednje piščeve drame su ostale trajno popularne kod publike, a utemeljile su i tradiciju bajkovito-nadrealnih djela u engleskoj i američkoj književnosti.
Poezija

Šekspirovi soneti su zbirka od 154 pjesama koje se bave takvim temama kao: ljubav, ljepota, politika i smrtnost. Sve osim prve dvije pojavile su se u izdanju iz 1609. godine pod nazivom “Šekspirovi soneti” pod brojevima 138 ("Kad mi se ljubav kune da je stvorena od istine") i 144 ("Dvije ljubavi imam ja, udobnost i očaj") ranije objavljene mješovite zbirke iz 1599. godine pod nazivom “Strastveni hodočasnik”.

Uslovi pod kojima su objavljeni soneti su nejasni. Godine 1609. tekst je posvećen jednom "Gospodinu WH" koji je opisan kao "jedinim roditeljem" pjesama od izdavača Thomasa Thorpea. Ne zna se ko je taj čovjek, iako postoje mnoge teorije. Osim toga, nije poznato da li je objavljivanje soneta odobrio sam Shakespeare. Pjesme su vjerovatno napisane u periodu od nekoliko godina.

Pored njegovih soneta, Shakespeare je napisao nekoliko dužih narativnih pjesama, "Venera i Adonis", "Silovanje Lukrecije" i "Ljubavnikova žalba". Ove pjesme su izgleda napisane ili u pokušaju da se osvoji pokroviteljstvo bogatog dobrotvora (kao što je bilo uobičajeno u to vrijeme) ili kao rezultat takvog pokroviteljstva. Na primjer, "Silovanje Lukrecije" i "Venera i Adonis" su bili posvećeni šekspirovom pokrovitelju Henry Wriothesley, 3. grofu od Southamptona.

Osim toga, Shakespeare je napisao kratku pjesmu "Feniks i kornjača". Zbirka "Strastveni hodočasnik" mu se pripisuje nakon njegovog prvog objavljivanja 1599., ali u stvari samo pet njenih pjesama su Šekspirove i pripisivanje je povučeno u drugo izdanje.[3]
Baština

William Shakespeare je jedan od nekolicine najvećih svjetskih imaginativnih književnika, autor koji bez sumnje spada u najužu elitu vrhunskih pisaca. Ne samo autor za usku i naobraženu elitu, Shakespeare je možda i najpopularniji svjetski spisatelj. Njegova djela predstavljaju okosnicu svjetskih pozorišta, a našla su i snažnoga odjeka u drugim umjetnostima, od muzike do slikarstva i filma. Neprocjenjiv je njegov doprinos svjetskoj književnosti, a uzevši sve zajedno bi se moglo reći da će vjerovatno i dalje uživati popularnost i simpatije, kako kod laičke publike, tako i kod stručnjaka i pisaca- i to zbog više činitelja, među kojima su najvjerovatnije presudni njegov svjetovni i slobodni duh neokovan dogmama vremena, kao i raznovrsnost u prikazu ljudskog doživljaja koji se kreće od tragedije do komedije, od pesimizma do optimizma, od naturalističkog egzistencijalizma do vizionarne fantazijske romanse.
Pozorište

Ne samo da je Shakespeare uspio stvoriti neke od najcjenjenijih predstava u zapadnoj književnosti, on je također izmijenio englesko pozorište širenjem očekivanja o tome šta bi se moglo postići kroz karakterizaciju, zaplet, radnju, jezik i žanr. Njegova poetska umjetnost pomogla je u podizanju statusa popularnog pozorišta, kojem su se divili intelektualci kao i oni koji su tražili čistu zabavu.

Pozorište se mijenjalo kada je Shakespeare prvi put stigao u London u kasnim 1580im ili početkom 1590ih. Ranije su najčešći oblici popularnog engleskog pozorišta bile moralne predstave iz vremena vladarske dinastije Tudor. Ove predstave, koje su bile mješavina pobožnosti, farse i urnebesne komedije, bili su alegorije u kojima se likovi oličeni moralnim vrlinama koje potvrđuju vrline takvog moralnog života navode protagoniste da odabiru takav život nad zlom. Likovi i zapleti u radnjama su simbolični, a ne stvarni. Kao dijete, Shakespeare je vjerovatno bio izložen ovoj vrsti pozorišta (uz pozorišne predstave koje su naglasak stavljale na tajanstvenosti i čuda). U međuvremenu, na univerzitetima su organizovane, akademske pozorišne predstave zasnovane na rimskim dramama. Ove predstave su se često izvodile na latinskom, gdje je stavljen veći naglasak na poetski dijalog, ali je naglasak bio na dugotrajnim govorima u odnosu nad samim fizičkim djelovanjem na bini.

Do kasnog 16.vijeka popularnost moralnih i akademskih predstava je oslabila ojačavanjem engleske renesanse i pojavom dramskih pisaca kao što su Thomas i Christopher Marlowe Kyd koji su započeli revoluciju pozorišta. Njihove predstave miješaju stare moralne drame s akademskim pozorištem za stvaranje novog sekularnog oblika pozorišta. Nove drame su imale poetsku raskoš i filozofsku dubinu akademskih pozorišnih predstava i nepristojan populizam u moralnosti. Nadahnut ovim novim stilom Shakespeare je ove promjene podigao na novi nivo, stvarajući predstave koje ne samo imaju odjeka na emotivnom nivou s publikom, nego i istražuju i raspravljaju osnovne elemente onoga šta znači biti ljudsko biće.

Roland Mushat je izjavio:

    da u predstavama poput Hamleta Shakespeare ujedinjuje osobine likova u predstavi sa radnjom na način da radnja postaje zavisna o razvoju glavnih likova

. U predstavi Romeo i Julija, tvrdi Jill Levenson:

    Shakespearova mješavina tragedije i komedije stvaraju novi romantični tragedijski žanr (prije Shakespearea, romantika nije smatrana dostojnom temom za tragediju )

. Na kraju kroz monologe Shakespeare istražuje unutrašnju motivaciju i sukob samog lika u predstavi, a ne kako je bilo uobičajeno predstavljanjem likova, prenošenjem informacija ili razrađivanjem radnje u predstavi. Shakespearove predstave prikazuju širok spektar emocija, i njegov enciklopedijski uvid u ljudsku prirodu razlikuje ga od bilo kojeg od njegovih savremenika. Svaki dan života u Londonu koji se veoma brzo razvijao s rastom proizvodnje, daje vitalnost njegovom jeziku. On je u pozorište čak uveo prostor za stajanje za niže klase koje je dosta koristio u svojim predstavama. To je, kaže Boris Ford

    "spasilo dramu od akademske krutosti i očuvao njegovu bitnu ulogu kao zabavne aktivnosti"

. Najranije Shakespirove historijske pozorišne predstave i komedije prikazuju ludosti i dostignuća kraljeva, i "u oblikovanju, sažimanju, mijenjanjem hronika, Shakespeare je stekao umjetnost dramatskog dizajna, na isti način na koji je razvio svoj izvanredan uvid u lik, njegov kontinuitet i njegove varijacije." [3]
Literatura

Shakespeare je bio veoma značajan kod velikog broja pisaca u narednim vijekovima poslije njegove smrti, uključujući Hermana Melvillea, Charlesa Dickensa, Thomasa Hardya, i Williama Faulknera. Shakespearovi citati pojavljuju se u cijelom stvaralačkom opusu Charlesa Dickensa, a mnogi od dickensovih naslova su uzeti iz djela Williama Shakespearea. Melville je često koristio šekspirovska sredstva, uključujući formalne didaskalije i proširene monologe, kao u romanu Moby-Dick. U stvari, Shakespeare je toliko uticao na Melvillea da je glavni lik u romanu kapetan Ahab klasični lik iz šekspirovske tragične figure, "veliki čovjek srušen zbog svojih mana." Shakespeare je uticao i na niz engleskih pjesnika, posebno na Romantične pjesnike koji su opsjednuti samosviješću, modernom temom koju je Shakespeare namijenio za predstave kao što su Hamlet. Njegova djela su bila tako značajna za poeziju na engleskom jeziku iz 19.vijeka da je kritičar George Steiner nazvao sve Engleske poetske drame od Coleridgea do Tennysona "slabom varijacijom na Shakespearove teme."

Shakespeare je ujedinio tri glavne struje u literaturi: stih, poeziju i dramu. Za pjesništvo jezika, on je uveo svoju elokventnost i raznovrsnost dajući najuzvišenijim izrazima elastičnost jezika. Drugo, sonete i poeziju je vezao u strukturi, a uveo je ekonomiju i intenzitet u jezičkom izrazu. U trećem i najvažnijem području, drami, on je spasio jezik od nejasnoća i nepreglednosti unošenjem stvarnosti i živosti. Shakespearov rad u prozi, poeziji i drami označava početak modernizacije engleske književnosti uvođenjem riječi i izraza, stila i oblika u jezik.

Njegova upotreba stiha je jedan od njegovih najvažnijih doprinosa načinu kako je engleski jezik napisan. On je koristio tzv. prazan stih u cijeloj svojoj karijeri, eksperimentišući i usavršavajući ga. Slobodni ritam govora dao je Shakespearu više slobode za eksperimente. Izuzetan izbor riječi u zajedničkom mjestu stiha, kaže Boris Ford, utiču da se

    "tok samog stiha, širi u slike koje izgleda na kraju snose značajke ponavljanja, i da se oblikuju uz predstavljanje likova i djelovanja u suptilnije i sugestivnije jedinstvo."

emocije i situacije u formi stiha daju prirodni tok jeziku sa dodatnim osjećajem fleksibilnosti i spontanosti.

Naučnici su također otkrili 20.000 muzičkih djela povezanih sa djelima Shakespearea. Tu su i dvije opere Giuseppea Verdija, Otello i Falstaff , čija se kritičnost uspoređuje s onom od izvornih predstava ovog pisca. Shakespeare je također inspirisao mnoge slikare, uključujući romantičare i slikare prije Rafaela. Psihoanalitičar Sigmund Freud je na osnovu shakespearove psihologije, a posebno one iz djela Hamlet, koristio za njegove teorije ljudske prirode.[3]
Ugled

Ugled Williama Shakespearea je značajno porastao tokom godina. Dok je bio živ i ubrzo nakon njegove smrti, Shakespeare je bio poštovan, ali nije bio smatran naboljim pjesnikom u njegovo vrijeme. Bio je na nekim listama vodećih savremenih pjesnika, ali on nije imao ugled poput Edmunda Spensera ili Philipa Sidneya. Nakon "Interregnum" faze zabrane od 1642-1660 godine, novo obnavljanje pozorišnih trupa imalo je kao oslonac prethodne generacije pisaca za pisanje njihovog repertoara, a najviše od svih veoma popularni duet Beaumont i Fletcher, ali i Ben Jonson i Shakespeare. Kao i kod drugih starijih pisaca, Shakespearove drame su nemilosrdno prilagođene kasnijim dramaturzima u fazu obnove pozorišta sa malo poštovanja prema onome što će se kasnije razviti.

Počevši od kraja 17. vijeka, Shakespeare je počeo da se smatra najvažnijim dramskim piscem na engleskom jeziku i u manjoj mjeri pjesnikom. U početku ovaj ugled je bio usredsređen na Shakespearea kao dramskog pjesnika, koji se više proučava preko štampanih stranica nego u pozorištu. Do početka 19. vijeka Shakespeare je počeo ostvarivati vrhunac svoje slave i popularnosti. Za to vrijeme njegove pozorišne predstave pružaju spektakl i melodramu za narodne mase i bile su izuzetno popularne. Kritičari iz vremena romantizma što su Samuel Taylor Coleridge podigli su nivo divljenja prema Shakespearu do laskanja ili "barda", u skladu sa poštovanjem iz vremena romantizma za pjesnika kao proroka i genija. Sredinom 19. vijeka Shakespeare je postao amblem "engleskog ponosa i okupljanja za cijelo Britansko carstvo" kako je Thomas Carlyle napisao 1841.

Kritičar Harold Bloom je napisao 1999. godine:

    "Shakespearov nastavak prevlasti je empirijska sigurnost, a dramski pisac iz Stratforda se uopšteno smatra pravim predstavnikom svemira činjenica nego bilo ko drugi prije ili poslije njega".

Ova ocjena je bila dominantna barem do sredine 18. vijeka.[3]
Tragedije

    Romeo i Julija (Romeo and Giuliett; 1593.)
    Tit Andronik (Titus Andronicus; 1594.)
    Julije Cezar (1599.)
    Troilo i Kresida (Troilus and Cressida; 1601. - 1602.)
    Hamlet (1602.)
    Othelo (1604.)
    Kralj Lear (King Lear; 1605.)
    Macbeth (1606.)
    Antonije i Kleopatra (1607.)
    Koriolan (1608.)
    Timon Atenjanin (1608.)

Komedije

    Uzaludni ljubavni trud (Love's Labour's Lost; 1590.)
    Dva plemića iz Verone (The Two Gentlmen of Verona; 1591.)
    Komedija nesporazuma (The Comedy of Errors; 1593. - 1594.)
    San ljetne noći (A Midsummer Night's Dream; 1594.)
    Mletački trgovac (The Merchant of Venice; 1595.)
    Ukroćena goropadnica (The Taming of the Shrew; 1596.)
    Vesele žene vindsorske (The Merry Wives of Windsor; 1599.)
    Bogojavljenska noć ili Na tri kralja (Twelfth Night; 1599. - 1600.)
    Mnogo vike ni za što (Much Ado About Nothing; 1600.)
    Kako vam drago (As You Like It; 1600.)
    Sve je dobro što se dobro svrši (All's Well That Ends Well; 1602. - 1604.)
    Ravnom mjerom /Mjera za mjeru (Measure for measure; 1604.)
    Periklo (1608.)
    Cimbelin (Cymbeline; 1610.)
    Zimska priča (1610.)
    Oluja /Bura (The tempest; 1611.)

Historijske drame

    Kralj Henrik VI (1591.)
    Kralj Richard III (1593.)
    Kralj Richard II (1594.)
    Kralj John (1594.)
    Kralj Henrik IV (1596. - 1597.)
    Kralj Henrik V (1599.)
    Kralj Henrik VIII (1612.)

Pjesme

    Soneti
    Venera i Adonis (Venus and Adonis; 1593.)
    Napastovanje Lukrecije (The Rape of Lucrece; 1594.)
    Strastveni hodočasnik (The Passionate Pilgrim)

Vanjski linkovi

    Online djela Williama Shakespearea na engleskom jeziku


Logo Wikicitata
	Wikicitati imaju citate vezane za: William Shakespeare
Reference

http://www.britannica.com/EBchecked/topic/537853/William-Shakespeare
http://internetshakespeare.uvic.ca/Library/SLT/life/school/grammarschool.html
http://www.newworldencyclopedia.org/entry/William_Shakespeare
Dobro došli na Wikipediju,
slobodnu enciklopediju koju svako može uređivati.
Trenutno ima 68.543 članka na bosanskom jeziku.
	

    Astronomija
    Biografija
    Biologija

	

    Bosna i Hercegovina
    Informatika
    Islam

	

    Sarajevo
    Sport
    Svi portali

Šta je Wikipedia? · Sadržaj · Najčešća pitanja · Čaršija 	

Kategorije · Odabrani članci · Dobri članci · Sve stranice
Odabrani članak mjeseca
Deutschland topo.jpg

Njemačka (njem. Deutschland), službeno Savezna Republika Njemačka (njem. Bundesrepublik Deutschland) jeste država u Srednjoj Evropi. Na sjeveru graniči sa Sjevernim morem, Danskom i Baltičkim morem; na istoku sa Poljskom i Češkom; na jugu sa Austrijom i Švicarskom; a na zapadu sa Francuskom, Luksemburgom, Belgijom i Holandijom. Teritorija Njemačke zauzima površinu od 357.021 kvadratnih kilometara i ima umjerenu sezonsku klimu. Sa 82 miliona stanovnika je najnaseljenija država među država članicama Evropske unije, te treća po broju migranata u svijetu.
Za područje pod imenom Germania u kojoj živi nekoliko germanskih naroda se zna i bilježi već od 100. godine n. e. Počevši od 10. vijeka, njemačka područja čine središnji dio Svetog Rimskog Carstva koje traje sve do 1806. godine. Tokom 16. vijeka, sjever Njemačke postaje središte protestanske reformacije. Njemačka se prvi put pojavljuje kao savremena nacionalna država nakon Njemačkog ujedinjenja tokom Francusko-pruskog rata 1871. godine. Nakon drugog svjetskog rata, Njemačka je bila podijeljena u dvije zasebne države: Istočnu Njemačku i Zapadnu Njemačku u skladu sa granicama savezničkih okupacionih zona. Više...
Odabrani članci  • Glasanje  • Uredi
Slika dana
ISS046-E-3699.JPG
Tokom orbitiranja iznad Aljaskog zaliva i kretanja prema zapadnoj obali SAD, astronaut na Međunarodnoj svemirskoj stanici fotografirao je ovu panoramu s pogledom prema sjeveru na snijegom prekriven pejsaž kanadske priobalne planinske oblasti i ostrva Vancouver.

Arhiva – Predložite sliku dana - Više izabranih slika...
Uredi
Aktuelno

    Glasajte za novi ili predložite naredni odabrani članak mjeseca
    Pomozite rješavanju statusa slika na Wikipediji
    Proširivanje 1000 članaka koje svaka Wikipedia treba imati
    Projekti · Portali · Zatraženi članci

Uredi
		
Vijesti
Danis Tanović.jpg

20. februar

    Peti put u svojoj karijeri Adnan Ćatić (Felix Sturm) osvojio je titulu prvaka svijeta po WBA verziji u srednjoj kategoriji.
    Na 66. Međunarodnom filmskom festivalu Berlinale, novi film bosanskohercegovačkog oskarovca Danisa Tanovića (slika) Smrt u Sarajevu u okviru Takmičarskog programa osvojio nagradu Srebrni medvjed.

19. februar

    Preminula Harper Lee, američka spisateljica poznata po romanu Ubiti pticu rugalicu.
    Preminuo Umberto Eco, italijanski romanopisac, esejist, filozof i lingvist.

15. februar

    Bosna i Hercegovina podnijela zahtjev za članstvo u Evropskoj uniji.

13. februar

    Pobjedom u finalu Evropskog prvenstva u futsalu protiv Rusije, Španija je sedmi put u svojoj historiji osvojila šampionsku titulu.

11. februar

    Laboratorije LIGO, Virgo i Geo600 zajedno objavile vijest da je došlo do otkrića gravitacionih talasa koje je još 1916. predvidio Albert Einstein.

31. januar

    Pobjedom u finalu Evropskog prvenstva u rukometu protiv Španije, Njemačka je drugi put u svojoj historiji osvojila šampionsku titulu.

30/31. januar

    Angelique Kerber u ženskoj i Novak Đoković u muškoj konkurenciji osvojili titule na Australian Openu.

Više vijesti  • Uredi
Na današnji dan
Gutenberg

    1455 – Johannes Gutenberg (na slici), pronalazač tipografije, u Mainzu štampao prvu knjigu - Bibliju.
    1685 – Rođen njemačko-engleski kompozitor Georg Friedrich Händel.
    1855 – Umro njemački matematičar Carl Friedrich Gauß.
    1919 – Benito Mussolini osnovao Fašističku partiju u Italiji.
    1947 – Osnovana Međunarodna organizacija za standardizaciju (ISO).

    22. februar 23. februar 24. februar 

Citat dana
Border left.svg
	
„ 	Kad bi čovjek mogao kupiti sreću, sigurno bi izabrao jedan broj preveliku. 	“

Pearl S. Buck
	
Border down.svg
Sadržaj
:Kategorija:Bosanskohercegovačka kultura 	Bosanskohercegovačke teme

Arhitektura · Bosna i Hercegovina · Bosanci i Hercegovci · Bosanski jezik · Bošnjaci · Dijaspora · Historija · Islam · Književnost · Kršćanstvo · Kultura · Kuhinja · Likovna umjetnost · Sevdalinka
		:Category:Društvene nauke 	Društvene nauke

Antropologija · Arheologija · Ekonomija · Filozofija · Historija · Komunikacija · Lingvistika · Obrazovanje · Pedagogija · Politika · Poslovanje · Pravo · Privreda · Psihologija · Seksualnost · Sociologija · Vlada
:Category:Kultura 	Kultura

Jezik · Književnost · Mediji · Mitologija · Muzej · Nobelova nagrada· Popularna kultura · Tradicija · Vjera
		:Category:Prirodne nauke 	Prirodne nauke

Astronomija · Biologija · Ekologija · Fizika · Geologija · Hemija · Matematika · Medicina · Geografija
:Category:Tehnologija 	Tehnologija

Elektrotehnika · Internet · Inženjerstvo · Poljoprivreda · Proizvodnja · Saobraćaj · Računarstvo i informatika · Telekomunikacije
		:Category:Umjetnost 	Umjetnost

Arhitektura · Dizajn · Film · Fotografija · Računarska grafika · Slikarstvo · Muzika · Kiparstvo · Pozorište
:Category:Zabava 	Zabava

Animacija · Borilačke vještine · Festivali · Hobiji · Humor · Igre · Kulinarstvo · Lov/ribolov · Putovanje · Ples · Radio · Slavne ličnosti · Sport · Televizija
			Druge kategorizacije

Abecedni indeks · Biografski indeks · Historijski indeks · Nenapisani članci · Spisak internet-domena
	
Njemački jezik
Sa Wikipedije, slobodne enciklopedije
Question book-new.svg 	Ovaj članak ili neka od njegovih sekcija nije dovoljno potkrijepljena izvorima (literatura, web-stranice ili drugi izvori).
Ako se pravilno ne potkrijepe validnim izvorima, sporne rečenice i navodi mogli bi biti obrisani. Pomozite Wikipediji tako što ćete navesti validne izvore putem referenci te nakon toga možete ukloniti ovaj šablon.
Njemački jezik
Deutsch, deutsche Sprache
Države govorenja 	Flag of Germany.svg Njemačka
Flag of Switzerland.svg Švicarska
Flag of Austria.svg Austrija
Regije govorenja 	Evropa
Broj govornika 	maternji jezik: oko 120 miliona
strani jezik: 28 miliona
Rang 	11.
Jezička porodica 	

indoevropski

    germanski

        zapadnogermanski

            njemački

Službeni status
Služben u 	EU
Flag of Germany.svg Njemačka
Flag of Liechtenstein.svg Lihtenštajn
Flag of Austria.svg Austrija
Flag of Luxembourg.svg Luksemburg
Flag of Switzerland.svg Švicarska
Flag of Belgium.svg Belgija
Regionalni ili lokalni službeni jezik u: Danskoj, Italiji, i Poljskoj. (Službeni jezik Namibije do 1990).
Regulatori 	nema oficijelne regulacije
Jezički kod
ISO 639-1 	de
ISO 639-2 	ger (B) / deu (T)
ISO 639-3 	deu
SIL: 	GER
Vidi također: Jezik | Spisak jezika

Njemački jezik (njem. Deutsch) je zapadno-germanski jezik indo-evropskog porijekla koji se pretežno govori u centralnoj Evropi. Srodan je engleskom i holandskom jeziku. Sa oko 120 miliona govornika jedan je od najvećih i najvažnijih jezika na svijetu. Njemački jezik je zvanični jezik u šest evropskih zemalja; Austriji, Belgiji, Lihtenštajnu, Luksemburgu, Njemačkoj i Švicarskoj, dok je u Italiji zvaničan samo u pokrajini Trentino-Južni Tirol.
Zemlje u kojima se govori njemački
     Zvanični jezik      Dosta raširen i/ili nacionalni jezik      Govori se na regionalnom nivou
Također pogledajte

    Njemačka književnost

Vanjski linkovi

    Njemačko - Bosanski on-line rječnik
    rjecnik.ba On-line njemačko-bosanski dvosmjerni rječnik (de)
    Online-kurs njemačkog jezika

Srednja Evropa
Sa Wikipedije, slobodne enciklopedije
Question book-new.svg 	Ovaj članak ili neka od njegovih sekcija nije dovoljno potkrijepljena izvorima (literatura, web-stranice ili drugi izvori).
Ako se pravilno ne potkrijepe validnim izvorima, sporne rečenice i navodi mogli bi biti obrisani. Pomozite Wikipediji tako što ćete navesti validne izvore putem referenci te nakon toga možete ukloniti ovaj šablon.
Srednja Evropa
Prijedlog njemačke komisije za imenovanje geografskih imena za obuhvatanje pojma Centralne Evrope

Srednja Evropa je evropska regija slabo definiranih granica, između Zapadne, Istočne, Južne i Jugoistočne Evrope. Nakon propasti komunizma koji je Evropu dijelio na Istočnu i Zapadnu, region je ponovno dobio na značaju kao jedinstven kulturno-civilizacijski prostor, te jedinstven politički i privredni centar evropskog kontinenta. U političkom pogledu Srednju Evropu čine sljedeće države:

    Njemačka
    Poljska
    Češka
    Slovačka
    Švicarska
    Lihtenštajn
    Austrija
    Mađarska
    Slovenija
    Hrvatska (samo sjeverni dio)
    Srbija- tačnije Vojvodina
    Rumunija (zapadni dio)

Sadržaj

    1 Geografija
        1.1 Reljef
        1.2 Hidrografija
        1.3 Saobraćaj i komunikacije
        1.4 Klima
        1.5 Vegetacija
        1.6 Privreda i resursi
    2 Također pogledajte

Geografija
Historijske zemlje i regije u Srednjoj Evropi

Geografske granice Srednje Evrope nisu jasno određene i većinom prate državne granice zemalja koje je čine. Na zapadu prirodnu granicu čini rijeka Rajna, sa juga regija je ograničena Alpama, manjim djelom Jadranskim morem i obodom Panonske nizije, koji je ograničen dolinom rijeke Save i Dunava do Đerdapa, potom na istoku granicu čine Karpati i istočna poljska granica.
Reljef

U pogledu reljefa razlikuje se pet jedinstvenih cjelina:

    Pribaltička ili poljsko-njemačka nizina, koja se proteže od tzv. Evropskog sredgorja do Baltičkog i Sjevernog mora. U sjevernom dijelu vidljivi su tragovi u ostacima morenskih nanosa, ledenjačkih jezera i močvara. U južnom dijelu na reljef su snažno utjecali rijeke i vjetrovi. Rijeke su nataložile riječne nanose, a vjetar je nanijeo fini pijesak prapor i les koji je uzrokovao nastajanje plodnog tla.
    Evropsko sredgorje je staro gorja koje čine Njemačko i Češko sredogorje protežu se od Rajne na zapadu do južne Poljske na istoku, ispresjecani brojnim kotlinama i dolinama manjih rijeka;
    Alpe koje predstavljaju oštru granicu sa Južnom Evropom;
    Panonska nizija, koju je oblikovala rijeka Dunav i njene pritoke;

Hidrografija

Vode Srednje Evrope pripadaju trima slivnim područjima i to sjevernomorskom, baltičkom i crnomorskom. Svi vodotoci orjentisani prema jugu i jugoistoku pripadaju crnomorskom slivu, koga čini Dunav sa pritokama Rab, Sava, Drava, Tisa (rijeka), češka Morava itd. Najznačajniji vodotoci koji pripadaju baltičkom slivu su Odra i Visla, a sjevernomorskom Laba, Weser i Rajna. Od jezera najveće je Blatno jezero u Mađarskoj, te alpska jezera Bodensko jezero i Ženevsko jezero. Velike rijeke omogućile su razvoj riječnog sobračaja, posebno na Dunavu, Rajni i Labi. Vodostaj zavisi od padavina i otapanja snijega pa je najviši u proljeće. Rijeka Rajna ima ujednačen vodostaj što je važno za plovidbu te je ona najprometnija evropska rijeka. Najprometniji kanali su Rajna-Majna-Dunav i Kielski kanal. Pristup svjetskim morima mogućio je i razvoj pomorskog saobraćaja i velikih luka kao što su Bremen, Hamburg i Rostock u Njemačkoj, Gdanjsk u Poljskoj, te Koper u Sloveniji.
Saobraćaj i komunikacije

Na sjeveru prohodnost omogućuje nizak reljef, ispresijecan plovnim kanalima i rijekama te gusta prometna željeznička i cestovna mreža. U središnjem dijelu to su doline rijeka, a u planinskom prostoru to su tuneli i prevoji. Glavni putni pravci su:

    pravac sjeverni dio Srednje Evrope - Istočna Evropa (Berlin - Moskva)
    zapadni dio Srednje Evrope - Zapadna Evropa (Berlin - Brisel)
    južni dio Srednje Evrope - Istočna Evropa u dva pravca prema sjevernom i srednjem Jadranu

Klima

Klima Srednje Evrope nije toliko raznovrsna kao u drugim predjelima i u najvećem djelu preovladava umjereno kontinentalna klima. Kontinentalnost je izraženija na istoku gdje je manja količina padavina. Na sjeverozapadu Pribaltičke nizije je jak uticaj Atlantika, te preovladava blaga okeanska klima pa su zime toplije a količina padavina je veća. Uticaj Sredozemlja ograničen je na usko područje Slovenije zbog uticaja Alpi. Povećanjem nadmorske visine opada temperatura pa je klima na planinama oštro kontinentalna i planinska. Prosječna količina padavina se kreće od 750 - 100 mm na krajnjem zapadu, do 2000 mm na Alpama, a prema istoku količina padavina opada od 750 - 500 mm. Najniža temperatura je izmjerena u Innsbrucku - 31 °C, a najviša u Poznanu u Poljskoj + 39,4 °C. Prosječna januarska temperatura je - 4 °C, a julska + 20 °C.
Vegetacija
Florističke regije Evrope

Područje Srednje Evrope zbog svog položaja, klime i reljefa ima uglavnom jednolične pojaseve vegetacija. Najzastupljenije su listopadne bjelogorične šume, i to uglavnom hrastove i bukove šume. U Poljskoj su očuvani oblici listopadne šume kakva je nekad pokrivala Srednju Evropu, u Nacionalnom parku Pušća Bialowizca (Bjelovaška prašuma). Sa rastom nadmorske visine u gorjima, listopadne šume polahko zamjenjuju četinarske šume, a u predjelima iznad 2000 metara razvija se planinska vegetacija. U Panonskoj niziji ponegdje listopadne šume prelaze u visoke stepe. Šume su danas uglavnom iskrčene, i kao stepe pretvorene u plodno tlo.
Privreda i resursi

Srednja Evropa je bogata brojnim resursima. Naime, Evropsko sredgorje je vrlo bogato ugljom i željeznom rudom, zatim boksitom, olovom, zlatom, kalijem, bakrom, magnezijem, manganom, živom, sumporom, [[fosfati]ima, piritom, srebrom, uranijem i cinkom. Pored ovih ruda ima i dosta nalazišta jantara, grafita, treseta, kaolina i sedre. Rude su vrlo rano omogućile industrijalizaciju cijeleg regije, tako da se razvila crna i obojena metalurgija, hemijska industrija, mašinogradnja i mašinska industrija, električna industrija, precizna i optička industrija, elektronska industrija, automobilska industrija, brodogradnja i avioindustrija. Od lahke industrije razvijene su skoro sve grane privrede. U zemljama sa komunističkim režimom bili su izgrađeni mnogobrojni industrijski kompleksi, koji su procesom privatizacije i tranzicije uglavnom restruktuirani i prilagođeni uslovima tržišne ekonomije. Najrazvijenija je njemačka ekonomija, treća u svijetu iza SAD-a Kine.

U poljoprivredi radi veoma mali broj stanovnika, što je uzrokovano dobrom mehanizacijom i velikim poloprivrednim imanjima. U zapadnom djelu razvijena je poljoprivreda i to ratarstvo, povrtlarstvo, voćarstvo, stočarstvo i peradarstvo, u planinskim predjelima stočarstvo, dok se u primorskim mjestima razvija ribolov. Značajna je i proizvodnja industrijskog bilja šećerne repe, duhana, suncokreta i krmnog bilja.
Također pogledajte

    Srednjoevropsko vrijeme


Commons logo
	Na Wikimedia Commonsu se nalazi još materijala vezanih za:
Srednja Evropa
[sakrij]

    p r u 

Regije svijeta
Afrika 	
Istočna Afrika • Južna Afrika • Sjeverna Afrika • Srednja Afrika • Zapadna Afrika • Afrički rog • Gvineja • Magrib • Sahel • Supsaharska Afrika • Sudan • Velika jezera • Mediteran
Amerika 	
Sjeverna Amerika 	
Angloamerika • Karibi • Pacifički sjeverozapad • Srednja Amerika • Velika jezera • Velika nizija
Južna Amerika 	
Andske države • Gvajana • Južna kupa • Latinska Amerika • Patagonija
Evroazija 	
Azija 	
Istočna Azija • Jugoistočna Azija • Jugozapadna Azija • Južna Azija • Sjeverna Azija • Srednja Azija • Anadolija • Arabija • Bliski istok • Daleki istok • Istočne Indije • Kavkaz • Levant • Sibir • Srednji istok
Evropa 	
Istočna Evropa • Jugoistočna Evropa • Južna Evropa • Sjeverna Evropa • Srednja Evropa • Zapadna Evropa • Balkan • Baltik • Beneluks • Britanska ostrva • Mediteran • Nordijska regija • Skandinavija
Okeanija 	
Australazija • Melanezija • Mikronezija • Polinezija • Pacifički obruč
Polarne regije 	
Arktik • Antarktik
Kategorije:

    EvropaRegije Evrope
Sjeverno more
Sa Wikipedije, slobodne enciklopedije
Sjeverno more
Sjeverno more

Sjeverno more je rubno more Atlantskog okeana pored obala sjeverozapadne Evrope. Sa tri strane je gotovo u potpunosti okruženo kopnom, uz uske prolaze poput kanala La Manche, Skagerrak i Kattegat, dok je na sjeverozapadu široko spojeno sa sjeveroistočnim dijelom Atlantskog okeana i Norveškim morem. Na njegovim obalama, na području od oko 150 km živi oko 80 miliona ljudi.

Sjeverno more je jedan od važnijih trgovačkih puteva i služi kao put Sjeverne i Srednje Evrope prema svjetskom tržištu. Južni dio Sjevernog mora zajedno sa kanalom La Manche je jedan od najgušće plovnih područja svijeta. Ispod dna mora nalaze se velike zalihe nafte i zemnog gasa, koje se eksploatiraju od 1970tih. Komercijalni ribolov je znatno umanjio bogatstvo ribe u posljednih nekoliko desetljeća. Zabilježene su znatne promjene okoline, nastale zbog ispuštanja otpadnih voda iz zemalja Sjeverne Evrope i nekih srednjevropskih zemalja direktno u more ili posredno preko susjednog Baltičkog mora.

Sadržaj

    1 Geografija
        1.1 Položaj i pružanje
        1.2 Podjela
    2 Pritoke
    3 Geologija
        3.1 Oblik
    4 Hidrologija
        4.1 Osnovni podaci
        4.2 Kruženje vode
        4.3 Plima i oseka
    5 Značaj
        5.1 Politički status
        5.2 Sirovine
        5.3 Turizam
    6 Vanjski linkovi
    7 Reference

Geografija
Položaj i pružanje

Sjeverno more se najvećim dijelom prostire na evropskom kontinentalnom šelfu, osim malehnog uskog područja u sjevernom dijelu mora u blizini Norveške. Sjeverno more je zapljuskuje obalu Britanskih ostrva (Engleska i Škotska) na zapadu i mnoge sjevernoevropske i srednjevropske zemlje kao što su Norveška (sjeveroistok), Danska (istok), Njemačka (jugoistok), Holandija (jug) te Belgija i Francuska (jugozapad).

Na jugozapadu Sjeverno more je preko Doverskih vrata povezano sa kanalom La Manche, dok je na istoku preko moreuza Skagerrak i Kattegat povezano sa Baltičkim morem. Na sjeveru se široko otvara prema Norveškom moru, kao istočnom dijelu sjevernog Atlantskog okeana. Osim očiglednih granica na obalama okolnih država, Sjeverno more je od moreuza Skragerrak ograničeno zamišljenom linijom počev od norveškog grada Lindesnes do danskog Hanstholma. Sjeverna granica mora prema Atlantiku je prirodno dosta nejasno određena. Tradicionalno, uzima se zamišljena linija od sjeverne Škotske preko Shetlandskih ostrva do norveškog Ålesunda. Prema sporazumu Oslo-Pariz iz 1962. ova granica se pruža nešto zapadnije i sjevernije duž 5° zapadne dužine i 62° sjeverne širine na visini norveškog fjorda Geirangerfjord.

Pružanje u smijeru sjever-jug iznosi oko 1.120 km od 50°56' S do 62° S. Najveća širina od istoka do zapada iznosi 1.001 km od 4°26' Z do 9°50' I. Površina Sjevernog mora iznosi oko 575.000 km² uz prosječnu dubinu od 94 metra, što daje približnu zapreminu vode od oko 54.000 km³.
Podjela

Za potrebe ribolova i praćenja vremenskih nepogoda, njemačka pomorska meteorološka služba iz Hamburga uslovno je podijelila Sjeverno more na određena područja:
Zapadno Sjeverno more od sjevera prema jugu:

    Viking – istočno od Šetlandskih ostrva
    Forties – istočno od Škotske
    Dogger – između ostalog područje u blizini praga Dogger
    jugozapadno Sjeverno more ili Southern Bight

Istočno Sjeverno more od sjevera prema jugu:

    Utsira – zapadno od norveške obale, po istoimenom ostrvu
    Fischer – zapadno graniči sa moreuzom Skagerrak
    Njemački zaliv – ispred holandske, njemačke i danske obale

Pritoke

Najveće rijeke koje se ulijevaju u Sjeverno more su Laba, Weser, Rajna, Maas i Temza.

    Delta Rajna-Maas (Holandija) 2900 m³/s, od toga
        kroz Ijsselmeer 555 m³/s
        preko Rajne 2300 m³/s
        preko Maasa 357 m³/s
    Laba (Elbe) (Donja Saksonija/Schleswig-Holstein) 856 m³/s
    Glomma (Norveška) 603 m³/s
    Götaälv (Švedska, Trysilelva Norveška)[1]
    Weser (Donja Saksonija/Bremen) 358 m³/s
    Drammenselva (Norveška) 314 m³/s
    Humber (Engleska) 250 m³/s, sa zajedničkim estuarijem sa rijekama:
        Trent 99 m³/s
        Yorkshire Ouse 44 m³/s

Firth of Tay kod Dundeeja

    Firth of Tay (Škotska) 170 m³/s
    Otra (Norveška) 150 m³/s
    Sira (Norveška) 130 m³/s
    Schelde (Belgija/Holandija) 126 m³/s
    Forth (Škotska) 112 m³/s
    Numedalslågen (Norveška) 111 m³/s
    Tweed (Škotska i Engleska) 85 m³/s
    Ems (Donja Saksonija) 80,5 m³/s
    Temza (Engleska) 76 m³/s

Geologija

U geološkom smislu, Sjeverno more je dosta staro more. Njegov nastanak kao i njegove promjene veličine i oblika mogu se pratiti u periodu od oko 350 miliona godina. U tercijaru korito Sjevernog mora je konačno potonulo. Međutim, današnji oblik dobilo je tek krajem posljednjeg ledenog doba prije oko 11.000 godina. Čak i današnje stanje je samo jedna faza u dinamičnom razvoju Sjevernog mora. Dugoročno se smatra da će i dalje rasti nivo mora. Procjenjuje se da je u posljednjih 7.500 godina taj rast iznosio oko 33 cm u jednom vijeku (prema srednjem vodostaju tokom plime mjereno na njemačkoj obali). U prošlom vijeku zabilježen je rast nivoa mora od 20 do 25 cm.

U posljednjem ledenom dobu, kao i u prethodnim, velike količine vode su bile zarobljene u ledu lednika, tako da je u unutrašnjosti Skandinavije sloj leda iznosio i do 3 kilometra. Nivo Sjevernog mora na vrhuncu ledenog doba nalazio se oko 120 metara ispod današnjeg nivoa, a obalna linija se nalazila oko 600 km sjeverno od današnje. U to doba veliki dijelovi Sjevernog mora bili su kopno. Krajem posljednjeg ledenog doba nivo mora nalazio se oko 60 m ispod današnjeg prosječnog stanja, pri čemu je obalna linija bila sjeverno od današnjeg praga Dogger. Cijelo južno područje današnjeg Sjevernog mora bilo je kopno (takozvana zemlja Dogger), a evropsko kopno i britanska ostrva bili su spojeni u jedinstvenu kopnenu masu. Poslije toga vijekovima je rastao nivo mora, pri čemu je brzina rasta tokom vremena bila sve manja.
Oblik
Satelitska slika Sjevernog mora, Dogger bank je označen crveno

Sjeverno more je šelfsko more sa prosječnom dubinom od samo 94 metra. Dno mora najvećim dijelom zauzima kontinentalni šelf, tako da dubina raste od 25 m do 35 m u južnom dijelu na oko 100 do 200 m na kontinentalnom pragu između Norveške i sjeverno od Šetlandskih ostrva. Cijeli južni dio mora ima najveću dubinu od oko 50 metara. Izuzetak čini Norveška brazda, na čijem najdubljem području je izmjerena dubina od 725 metara. Najpliće mjesto pored obalnih područja nalazi se u području Dogger banka. U južnom dijelu mora nalaze se i brojni pjeskoviti plićaci.

Sjeverno more se općenito može podijeliti na plitki južni dio, centralno Sjeverno more, sjeverno Sjeverno more i Norvešku brazdu sa prijelazom u Skagerrak. U južnom Sjevernom moru u kanal La Manche prelazi se kroz Doverska vrata. Southern Bight se nalazi ispred obala Holandije i Belgije, a Njemački zaliv uključujući i Helgolandski zaliv nalazi se ispred njemačke obale. Područje plitkih voda Dogger banka čini razgraničenje Njemačkog zaliva od centralnog mora. Vadensko more pruža se duž južne obale od Den Heldera u Holandiji, preko cijele njemačke sjevernomorske obale sve do Esbjerga u Danskoj.

Plitka zona Dogger bank je veličine kao pola Holandije sa dubinom između 13 m do najviše 20 metara. Ona je poznata kao mjesto za ribolov, a pri velikim olujama ovdje čak dolazi do lomljenja talasa. Norveška bradza sa prosječnom dubinom između 250 i 300 m, a na prijelazu prema Skagerraku i do 725 m, igra značajnu ulogu za razmjenu vode sa Baltičkim morem i ostatkom Atlantika. Duž Norveške braze teče Norveška struja, preko većeg dijela Sjevernog mora dalje u Atlantik. Osim toga tuda prolazi i veći dio struja koje potiču iz Sjevernog mora prema sjeveru. U centralnom dijelu moru, oko 200 km istočno od škotskog grada Dundee nalaze se druge brazde poznate kao Devil's Hole (bos. Đavolja rupa). Nekoliko kilometara duge brazde idu u rasponu od oko 90 metara dubine do dubine oko 230 m. Doverska vrata dosežu dubinu od oko 30 m, morsko dno prema zapadu se spušta te na kraju La Mancha doseže do 100 m. Između Holandije i Velike Britanije dubine iznose od 20 do 30 m, dok ispred frizijske obale dosežu i do 45 metara.
Hidrologija
Osnovni podaci
Ušće Rajne

Sadržaj soli u morskoj vodi zavisi od mjesta i godišnjeg doba a kreće se od 15 do 25 promila u blizini riječnih ušća te od 32 do 35 promila u sjevernom dijelu mora. Temperatura mora ljeti može dostići 25 °C a zimi do 10 °C. Pri tome temperatura često jako varira u zavisnosti od uticaja Atlantskog okeana, od dubine mora, a najviše od morskih struja. U dubljem, sjevernom dijelu mora, u jednom području južno i istočno od Šetlandskih ostrva, temperatura Sjevernog mora je tokom cijele godine gotovo konstantna na 10 °C zbog ulaska atlantskih voda. Sa druge strane, vrlo plitke vode Vadenskog mora imaju znatne temperaturne oscilacije pa tokom vrlo oštrih i hladnih zima može doći i do formiranja leda.
Kruženje vode

Razmjena slane vode u Sjevernom moru odvija se kroz kanal La Manche i duž škotske i engleske obale iz Atlantika u Sjeverno more. Najveći unos slatke vode u Sjeverno more su rijeke koje se ulijevaju u Baltičko more, a čija voda dospijeva u Sjeverno more preko Skagerraka. Rijeke koje se ulijevaju direktno u Sjeverno more imaju ukupan sliv od oko 841.500 km² i godišnje dopremaju od 296 do 3454 km³ slatke vode u more. Rijeke koje se ulijevaju u Baltik imaju ukupan sliv od 1.650.000 km², što je gotovo dvostruko više, a nose godišnje oko 470 km³ slatke vode.

Duž danske i norveške obale u Atlantski okean se vraća Norveška struja iz Sjevernog mora. Ona se uglavnom kreće po dubini od 50 do 100m. Boćate vode Baltičkog mora i svježa voda iz fjordova i Sjevernog mora daju ovoj struji relativno nizak salinitet. Dio toplijih voda koje dolaze iz Atlantika okreću se duž Norveške struje i daju određenu toplu jezgru u vodama. Zimi ova struja ima temperaturu od 2 do 5 °C, dok salinitet iznosi manje od 34,8 promila. Atlantska voda u Sjevernom moru odvojena frontom je, za razliku od Norveške struje, nešto toplija do 6 °C, a salinitet joj iznosi više od 35 promila.[2]

U periodu od jedne do dvije godine, cjelokupna voda u moru se potpuno zamijeni. Unutar mora mogu se raspoznati jasni vodeni frontovi koji se razlikuju u temperaturi, salinitetu, količini hranjivih materija i količini zagađenja, što se mnogo lakše zapaža ljeti nego zimi. Najveći vodeni frontovi su frizijski front, koji odvaja vodu iz Atlantika od vode iz La Mancha, te danski front, koji odvaja priobalne vode od centralnog dijela mora. Voda iz ušća velikih rijeka vrlo sporo prelazi u Sjeverno more. Slatke vode iz Rajne i Labe, naprimjer, mogu se primijetiti sve do sjeverozapadne obale Danske u odnosu na morsku vodu. Uticaji unosa materija iz rijeka i atmosfere na cirkulaciju vode mogu se procijeniti kompleksnim scenarijima samo pomoću modernih numeričkih metoda.
Plima i oseka

Plimu i oseku u Sjevernom moru izazivaju plime i oseke sjevernog Atlantika, jer je samo Sjeverno more relativno plitko i malehno da bi se na njemu formirala značajnija plima. Plima i oseka se mijenjaju u ritmu od po 12 sati i 25 minuta. Tačnije, vremenski period između dva ciklusa plime i oseke po pravilu iznosi 24 h 50 min. Plimni talasi izazivaju Coriolisov efekt na istočnoj obali Škotske i Engleske u pravu juga te nakon 10 do 11 sati nakon Škotske dolaze do Njemačkog zaliva. Pri tome oni dva do tri puta dostižu amfidromsku tačku. Jedna od tih tačaka se nalazi vrlo blizu Doverskih vrata. One nastaju zbog plimnih talasa koji ulaze preko La Mancha te utiču na plimu i oseku u uskom pojasu De Hoofden u južnom Bightu između južne Engleske i Belgije i Holandije. Ako se uzme u obzir ova tačka, plimni talasi od sjeverne Škotske do Borkuma putuju oko 12 sati duže. Obje druge amfidromske tačke nalaze se blizu obale južne Norveške i na liniji između južne Danske i južne Škotske preko Jitlandskog grebena sa koordinatama 55° 25' S, 5° 15' I. One čine jedinstveno polje oko kojih se dešavaju plime i oseke.

Razlika između plime i oseke u južnoj Norveškoj iznosi manje od pola metra, međutim povećava se udaljenošću neke obale od amfidromske tačke. Niske obale i lijevkasta suženja povećavaju ovu razliku. Najveća razlika između plime i oseke je na engleskoj obali u zalivu Wash, gdje razlika doseže i do 6,8 metara. Zbog interferenci sa plimnim valovima iz La Mancha na holandskoj obali kod Rotterdama[3][4] javlja se nedostatak vode a kod Den Heldera[5] periodično se javljaju dvovršne ili trovršne poplave. Na njemačkoj obali razlika između plime i oseke u zavisnosti od oblika i položaja obale iznosi od 2 do 4,5 metra. Ispred obale Jutlanda razlike se smanjuju te do moreuza Skagerak i Kattegatt plimni valovi nestaju.

U plitkim područjima, ne samo u Njemačkom zalivu, stvarna razlika plime i oseke je znatno pod uticajem drugih faktora kao što su položaj obale i pretežni vjetrovi ili oluje (olujna plima). U područjima ušća rijeka plimni valovi mogu povećati plimne nivoe rijeka i izazvati ili pojačati efekte plimne poplave.
Značaj
Približna podjela Sjevernog mora prema ekonomskim zonama

Južna obala mora je vrlo gusto naseljena i u skladu s tim vrlo je privredno razvijena. U području obale dugom oko 150 km živi oko 80 miliona ljudi, od čega je gotovo svo stanovništvo Belgije i Holandije, većinom u urbanim naseljima i gradovima. U ovim obalnim područjima gustoća naseljenosti po kvadratnom kilometru iznosi preko 1.000 stanovnika. Odsječak obale između Hamburga i Bruxellesa je jako industrijaliziran. Ovdje se nalazi i neke od najvećih koncentracija teške industrije u svijetu.
Politički status

Iako je faktička kontrola nad Sjevernim morem bila odlučujuća za prevlast nad sjeverozapadnom Evropom još od vremena Vikinga, od prvog Englesko-holandskog pomorskog rata 1652-1654. ono je postalo pitanje svjetske politike. Sve do početka Drugog svjetskog rata, Sjeverno more pravno nije pripadalo nikom, osim što su pogranične države prisvajale samo uski priobalni pojas pod svoj suverenitet. Međutim, u posljednjih nekoliko desetljeća situacija se drastično promijenila. Države koje izlaze na obalu Sjevernog mora imaju pretenziju na takozvanu zonu od 12 milja.[6] Morska granica ove zone čini i granicu teritorije tih država. Površina mora unutar državne teritorije spada u područje državnih voda i državnih vodenih puteva.

U zoni od 12 milja, sjeveromorske države zadržavaju ekskluzivno pravo na ribolov. Međutim, tokom takozvanih bakalarskih ratova, Island se izborio da njegova međunarodna zona za ribolov bude 200 milja, čemu su se pridružile i države EU, tako da je Sjeverno more praktično zatvoreno u odnosu na druge države. Ribolov je ograničen na države EU i Norvešku, dok sve ostale države moraju potpisati posebni sporazum. Koordinacija između država regulirana je Zajedničkom politikom o ribolovu EU kao i ugovorima između EU i Norveške. Nakon što su ispod dna Sjevernog mora otkrivene zalihe nafte i gasa, Norveška je uzela sebi za pravo pretenzije u skladu sa Ženevskim konvencijama o teritorijalnom moru i vanjskom pojasu, a nedugo zatim slijedile su je i druge države. Dno Sjevernog mora je podijeljeno također principom srednjih linija, prema zamišljenim srednjim linijama između dvije priobalne države. Samo je između Holandije, Njemačke i Danske dno mora drugačije podijeljeno, nakon dugotrajnijih sukoba i nakon presude Međunarodnog suda pravde[7]. Pošto bi Njemačka zbog svoje geografske pozicije u suprotnom imala vrlo mali dio dna u odnosu na svoju liniju obale, u njemačku ekonomsku spada i još jedno polje, takozvana zona pačiji kljun.
Sirovine

Geolozi su 1958. godine otkrili u blizini gradića Slochterena u holandskoj provinciji Groningen polje zemnog gasa. Smatralo se da postoje druga polja ispod morskog dna u Sjevernom moru, međutim u to doba nisu bila definirana jasna prava vlasništva na otvorenom moru. Probna bušenja počela su 1966., a već 1969. Phillips Petroleum Company otkrila je u norveškom sektoru polje Ekofisk, u to doba jedno od 20 najvećih naftnih polja na svijetu, koje se odlikuje naftom vrlo siromašnom sumporom. Prve komercijalne količine počele su se crpiti 1971. godine. Nafta iz polja Ekofrisk se prvobitno prevozila tankerima, a 1975. je napravljen naftovod do engleskog Clevelanda te 1977. drugi naftovod do njemačkog Emdena. Veći značaj za naftne kompanije ove rezerve su dobile nakon naftnih kriza 1970tih, kad su cijene nafte na svjetskom tržištu dovele do povećanja isplativosti ulaganja u ove rezerve. Tokom 1980tih i 1990tih uslijedila su otkrića novih naftnih polja ispod Sjevernog mora. Iako su troškovi njene proizvodnje vrlo visoki, dobijena nafta ima vrlo visok kvalitet, što uz činjenice da okolna regija ima reputaciju jake političke i sigurnosne stabilnosti i da su u blizini razvijene zemlje Zapadne Evrope, daju ovom području veliki ekonomski značaj.

U međuvremenu, do danas u Sjevernom moru postoji oko 450 naftnih platformih, čime je Sjeverno more najvažnije offshore naftno područje. Većina platformi se nalazi u britanskom sektoru Sjevernog mora, a nakon njih su platforme u norveškom, holandskom i danskom sektoru. Britanski i norveški sektor pored toga imaju i najveće rezerve nafte. Procjene polaze od toga da se samo u norveškom sektoru nalazi oko 54 posto naftnih i 45% rezervni prirodnog gasa. Značajna naftna polja, pored Ekofiska su također norveško polje Statfjord čije je priključenje na naftovod zahtijevalo prelazak naftovoda preko Norveške brazde. Norveška državna naftna kompanija Statoil, u skladu sa norveškim zakonom, zadržava najmanje 50% udjela u naftnim poljima koja se nalaze u norveškom sektoru. Najveće polje prirodnog gasa u Sjevernom moru je polje Troll. Ono se nalazi u Norveškoj brazdi na dubini od 345 metara, te su učinjeni veliki napori da se do njega dođe i počne crpiti gas. Jedna od platformi visoka 472 m i teška 650 hiljada tona je najveća offshore platforma i najveći objekat koji je čovjek ikada transportirao.

Vrhunac eksploatacije dosegnut je 1999. godine kada se dnevno dobijalo gotovo 6 miliona barela nafte (950.000 m³) i 280 miliona m³ zemnog gasa. Međutim, do danas je dno Sjevernog mora toliko istraženo, da se gotovo ne očekuje da će u njemu biti nekih većih otkrića novih zaliha. Gotovo svi svjetski proizvođači nafte učestvuju u njenoj eksploataciji sa dna Sjevernog mora. U posljednjih nekoliko godina neki veći svjetski naftni koncerni kao što su Shell i BP obustavili su vađenje nafte u Sjevernom moru a količina dobijene nafte od 1999. godine do danas je u stalnom padu zbog sve manjih rezervi. Cijena nafte tipa brent crude, jedne od prvih sorti nafte koja se dobijala iz Sjevernog mora, i danas služi kao standard i usporedba na tržištu nafte u Evropi, Africi i Bliskom Istoku.

Osim eksploatacije nafte i gasa, priobalne države sa dna Sjevernog mora svake godine vade nekoliko miliona kubnih metara pijeska i šljunka. Oni se najviše koriste u građevinarstvu, za nasipanje plaža pijeskom kao i za zaštitu obalnog pojasa. Najveći korisnik pijeska u 2003. bile su Holandija (oko 30 miliona m³) i Danska (oko 10 miliona m³ u području Sjevernog mora). Prema podacima iz 2005. Njemačka je iz Sjevernog mora izvadila 740.000 m³ pijeska i šljunka.[8]
Turizam

Na obalama i plažama Sjevernog mora turizam je umjereno razvijen. Turistički privlačne su uglavnom belgijska, holandska, njemačka i danska obala. U Velikoj Britaniji također postoji nekoliko turističkih mjesta na sjevernomorskoj obali. Morski turizam u Engleskoj koncentriran je uglavnom na obalu La Mancha.

Zbog stalnih i jakih vjetrova među turistima su omiljeni vodeni sportovi jedrenje i surfanje na vjetru. Međutim zbog jakih plima i brojnih plitkih područja u blizini obala, područje Sjevernog mora je dosta zahtjevnije za jedrenje od Baltičkog ili Sredozemnog mora, tako da u njegove vode zalazi znatno manji broj jedrilica.
Vanjski linkovi

    Karta: Nutzung der Nordsee und Schutzgebiete (PDF)
    BWaStr Karta DBWK 1000, Wasser- und Schifffahrtsverwaltung des Bundes
    OSPAR (2000): Geography, hydrography and climate Izvještaj o stanju kvaliteta Sjevernog mora, glava II (PDF, engl.)

Commons logo
	Na Wikimedia Commonsu se nalazi još materijala vezanih za:
Sjeverno more
Reference