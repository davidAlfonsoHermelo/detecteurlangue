Pablo Picasso
(Ailgyfeiriad oddi wrth Picasso)
Pablo Picasso
Pablo picasso 1.jpg
Pablo Picasso ym 1962
Ganwyd 	25 Hydref, 1881
Málaga
Bu farw 	8 Ebrill, 1973
Mougins
Yn enwog am 	Ciwbiaeth
Galwedigaeth 	Arlunydd
Cerflunydd
Printiwr
Ceramig
Cynllunio Llwyfan
Ysgriennu
Signatur Pablo Picasso

Arlunydd o Sbaen oedd Pablo Picasso (25 Hydref 1881 – 8 Ebrill 1973), a aned ym Málaga yn Andalucía. Roedd yn beintiwr, cerflunydd, printiwr, cynllunydd llwyfan, bardd a dramodydd a dreuliodd y rhan fwyaf o'i fywyd fel oedolyn yn Mougins ac yn y Provence-Alpes-Côte d'Azur yn Ffrainc.

Dangosodd dalent enfawr yn ifanc iawn ac fe ddechreuodd hyfforddiant artistig ffurfiol yn 7 oed gan beintio mewn arddull realistig, yn ystod ei blentyndod a'i arddegau. Yn ystod blynyddoedd cyntaf yr 20fed ganrif newidiodd ei steil yn aml wrth iddo arbrofi gyda thechnegau a syniadaeth wahanol.

Cynnwys

    1 Gyrfa
    2 Cyfnodau ac arddull
    3 Enwogrwydd
    4 Merched Picasso
    5 Gwaith celf
    6 Cyfeiriadau

Gyrfa

Heb amheuaeth, dyma un o'r peintwyr enwocaf a mwyaf dylanwadol yr 20fed ganrif. Mae Picasso'n ennyn parch am ei dechneg feistrolgar a chreadigrwydd athrylithgar - a'r nodweddion yma'n cyfuno i greu artist chwyldroadol. Cofir Picasso hefyd am ail-ddyfeisio'i hun o hyd, yn newid ei arddull cymaint fel bod gwaith ei fywyd yn ymddangos i fod yn gynnyrch pump neu chwe arlunydd mawr yn hytrach na dim ond un.

Er ei fod yn newid ei arddull yn barhaol, mynnai Picasso nad oedd yr amrywiaethau'n golygu newid radicalaidd i'w yrfa, ond yn hytrach yn adlewyrchiad ei ymrwymiad i ddadansoddi pob ddarn, a'r ffurf a'r dechneg fwyaf addas i gyflawni'r effaith y dymunai.

Bu'n gyfrifol am gyd-sefydlu'r mudiad ciwbiaeth (cubism) a dyfeisiodd gerfluniaeth luniadol (constructed sculpture), cyd-ddyfeisiodd y collage a chaiff ei gofio am ddatblygu ac ymchwilio i amrywiaeth eang o arddulliau eraill.[1][2]

Mae Picasso, Henri Matisse a Marcel Duchamp yn cael eu cyfrif fel y tri artist a ddiffiniodd y newidiadau chwyldroadol yn y byd celf yn ystod degawdau cyntaf y 20fed ganrif[3][4][5][6]. Ymhlith ei waith mwyaf adnabyddus mae: Les Demoiselles d'Avignon (1907), a Guernica (1937).
Cyfnodau ac arddull
Modigliani, Picasso ac André Salmon, 1916
Pablo-Picass, Moise Kisling a Parquerette - Café la Rotonde, Paris 1916

Roedd yn hynod o gynhyrchiol drwy gydol ei oes. Amcangyfrifir iddo greu cyfanswm o tua 50,000 o wahanol eitemau: 1,885 peintiad, 1,228 cerflun, 2,880 darn o serameg, dros 12,000 o luniadau (drawings) a miloedd o brintiadau - a llawer o waith tapestri a rygiau.[7]

Yn aml, mae ei waith yn disgyn i gyfnodau o gatgoriau penodol. Tra bod trafodaeth ar enwau dosbarthiad ei gyfnodau diweddarach, fel arfer mae ei gyfnodau cynharach yn cael eu rhannu'n:

    Cyfnod Glas tua 1901-1904, gyda lliwiau glas/gwyrdd sobr yn dynodi pobl gyda golwg druenus arnyn nhw, ac mae'r lliwiau'n cyfleu tristwch ac unigrwydd. Yn aml ceir lluniau o'r tlawd, puteinid, alcoholics neu artistiaid.
    Cyfnod Rhosyn tua 1904-1906, newidiwyd ei waith o las llwm i gochion a phinc hapus, gan gyfleu teimlad cynhesach, hapusach. Yn ystod y cyfnod yma peintiodd lawer o luniau'r syrcas ym Mharis.
    Cyfnod Affricanaidd tua 1906 i 1909, bu dan ddylanwad celf Affricanaidd gan ddechrau dangos tueddiadau cynnar ciwbaidd. Mae Les Demoiselles d'Avignon o'r cyfnod yma a oedd yn torri tir newydd radicalaidd – mae elfennau'r darlun yn ymddangos fel pe bai wedi'u rannu i wahanol arwynebau fel gwydr wedi'i dorri.
    Cyfnod Ciwbiaeth tua 1909-1912, wedi datblygu gyda Georges Braque, gan ddefnyddio lliwiau niwtral gan gymryd yr elfennau unigol a'u dadansoddi yn ôl eu siapiau a'u ffurfiau. Roedd gwaith y cyfnod yma'n dueddol o fod o offerynnau cerddorol, bywyd llonydd a ffrindiau.
    Ciwbiaeth Synthetig 1912-1919, gan ddatblygu syniadaeth Ciwbiaeth wrth dorri a gludo papur a gwneud defnydd cynnar o 'collage'. Mae'r arddull yn cyfuno elfennau a wnaethpwyd mewn ffyrdd traddodiadol gydag elfennau fel darnau o becynnau wedi'u lapio.[8][9]

Ar ôl y Rhyfel Byd Cyntaf (1914-18), dychwelodd Picasso i arddulliau mwy traddodiadol gan symud i ffwrdd o Giwbiaeth a ddyfeisio fersiwn unigryw o glasuriaeth a defnyddio delweddau yn seiliedig ar anifeiliaid a bwystfilod fel Minotor (bwystfil gyda phen tarw ar gorff dyn) a nymffau (duwies hardd noeth) o gelf glasurol. Tua diwedd y 1920au arbrofodd gyda delweddau a thechnegau wedi'u dylanwadu gan swrealaeth (surraelism) a oedd yn fudiad gelf newydd ar y pryd er iddo beidio ymuno'n ffurfiol a'r mudiad ei hun. Yn Noeth yn sefyll wrth y môr, 1929 mae Picasso'n defnyddio ffigwr o ferch mewn yn sefyll gyda'i breichiau uwch ei phen fel darlun clasurol ond ei chorff wedi'i ail-drefnu'n llwyr ganddo.

Yn ystod Yr Ail Ryfel Byd, arhosodd Picasso ym Mharis, er i'r Natsiaidd ystyried gelf fodern yn 'dirywiedig' (degenerate) gan ladd nifer o arlunwyr cyfoes. Dihangodd llawer o arlunwyr eraill i'r Unol Daleithiau i arbed eu bywydau. Yn wyrthiol roedd y Natsiaidd yn gyndyn i'w arestio oherwydd ei enwogrwydd, ond fe'i ymwelwyd nifer o weithiau gan y Gestapo. Yn ystod un archwiliad o'i fflat gwelodd Almaenwr ffoto o Guernica, gofynnodd i Picasso Chi wnaeth hwnna?. Na atebodd Chi wnaeth [10]

Ym 1944 fe'i ymunodd a'r Blaid Gomiwnyddol ac fe arhosodd yn aelod o'r blaid tan ei farwolaeth

Yn hynod o egnïol yn ystod degawdau olaf ei yrfa, cynhyrchodd Picasso mwy o waith nag unrhyw adeg arall o'i fywyd. Rhai o'r weithiau heb enw, dim ond dyddiad a rhif (I, II, III, ac yn y blaen.) wrth i gymaint o waith cael ei greu ar y diwrnod hwnnw. Mae ei waith ddiweddarach yn gymysgedd o arddulliau, ei ffordd o fynegiant yn newid o hyd.
Enwogrwydd

Yn hynod o doreithiog trwy gydol ei fywyd hir, fe ddaeth Picasso'n yn o enwau mwyaf enwog y byd yn ystod ail hanner yr 20fed ganrif gan ddod yn gyfoethog iawn am ei gampweithiau celfyddydol.
Murlun wedi'i wneud o deils yn seiliedig ar Guernica gan Pablo Picasso ym mhentref Gernika.

Un o weithiau mwyaf adnabyddus Picasso yw ei ddarlun o fomio pentref Gernika, Gwlad y Basg yn ystod Rhyfel Cartref Sbaen ar 26 Ebrill 1937. Mae'r cynfas mawr yn cynrychioli creulondeb, dioddefaint ac anobaith rhyfel. Pan ofynnwyd iddo egluro’r gwaith fe ddywedodd Picasso:

    Nid y peintiwr yw'r un i ddiffinio'r symbolau. Fel arall buasai'n well i'r arlunydd i'w hysgrifennu mewn geiriau! Mae'n rhaid i'r cyhoedd sydd yn edrych ar y llun ei dadansoddi er mwyn iddynt ei ddeall.[11]

Merched Picasso

Mae Picasso i fod wedi dweud:

    Mae merched yn beiriannau ar gyfer dioddefaint.. I fi, mae dim ond ddwy fath – duwiesau a matiau stepen drws

..wrth Françoise Gilot, un o'i gariadon, ym 1943. Yntau'n 61 a hithau'n fyfyriwr 21 oed. Cafodd Picasso perthnasau gyda nifer fawr o ferched - heb, mae'n debyg, gadw'n wir i'r rhan fwyaf ohonynt.

Ei gariad fawr gyntaf oedd Fernande Olivier (1881-1966) a gyfarfu ym 1904, yn gariadon nes 1911. O 1911 cafodd perthynas gyda Eva Gouel (1885-1915) nes iddi farw o ddiciâu (tuberculosis) ym 1915.

Gwraig gyntaf Picasso oedd Olga Khokhlova (1891-1954) nes iddynt wahanu ym 1935. O 1927 roedd Picasso hefyd yn gweld yn gudd Marie-Thérèse Walter (1909-1977), cawsant ferch Maia ym 1935. Fe gyflawnodd Olga hunanladdiad ym 1977. Rhwng 1936-1944 roedd Dora Maar (1907-1997) ei brif gariad, wedyn rhwng 1944-1953 Françoise Gilot (1921 - ) y cwpl yn cael dau o blant: Claude a Paloma.

Ail wraig Picasso oedd Jacqueline Roque (1927-1986), a briododd ym 1961. Fe saethodd ei hun ym 1986.[12]
Gwaith celf

    Lola Picasso, sœur de l'artiste (1894)
    Portrait de la mère de l'artiste (1896)
    Les demoiselles d'Avignon
    L'aficionado (1912)
    Guernica (1937)
    Nature morte à la guitare (1942)
    Portrait de femme au chapeau vert (1947)
    Paysage mediterranéen (1952)
    Sylvette (1954)

Cyfeiriadau

"The Guitar, MoMA". Moma.org. Adalwyd 3 Chwefror 2012.
"Sculpture, Tate". Tate.org.uk. Adalwyd 3 Chwefror 2012.
Green, Christopher (2003), Art in France: 1900–1940, New Haven, Conn: Yale University Press, p. 77, ISBN 0300099088, adalwyd 10 Chwefror 2013
Searle, Adrian (7 Mai 2002). "A momentous, tremendous exhibition". Guardian (UK). Adalwyd 13 Chwefror 2010.
Trachtman, Paul (February 2003). "Matisse & Picasso". Smithsonian (Smithsonianmag.com). Adalwyd 13 Chwefror 2010.
"Duchamp's urinal tops art survey". news.bbc.co.uk. 1 Rhagfyr 2004. Adalwyd 10 Rhagfyr 2010.
On-line Picasso Project, citing Selfridge, John, 1994.
Cirlot, Juan-Eduardo (1972). Picasso: Birth of a Genius. New York and Washington: Praeger
Palermo, Charles (2011). Picasso's False Gods: Authority and Picasso's Early Work. nonsite.org 1 (Chwefror 2011)
http://www.artnet.com/magazine/features/stern/stern2-25-99.asp
"Guernica Introduction". Pbs.org. Adalwyd 21 Chwefror 2009.
http://www.telegraph.co.uk/culture/art/4610752/Pablo-Picassos-love-affair-with-women.html
Victor Hugo
Victor Hugo ym 1884

Bardd a nofelydd oedd Victor-Marie Hugo (26 Chwefror, 1802 - 22 Mai, 1885) a anwyd yn Besançon, Doubs.

Mae'n un o brif lenorion Ffrainc, ac yn awdur toreithiog iawn.

Yn ddyn ifanc roedd Hugo yn edmygydd mawr o waith yr epigramydd o Gymro John Owen. Cyfansoddodd epigram byr sy'n aralleirio un o gerddi John Owen (Imitation d'Owen), a gyhoeddwyd yn y cylchgrawn llenyddol Conservateur littéraire (Ebrill, 1820).

Cynnwys

    1 Llyfryddiaeth ddethol
        1.1 Barddoniaeth
        1.2 Nofelau
        1.3 Dramâu
    2 Cyfeiriadau

Llyfryddiaeth ddethol
Barddoniaeth

Un o'r argraffiadau gorau o waith barddonol Hugo yw'r ddwy gyfrol yn y gyfres Bibliothèque de la Pléiade, sy'n cynnwys pob dim a gyhoeddodd, gyda nodiadau helaeth.
Yr Almaen
Bundesrepublik Deutschland
Gweriniaeth Ffederal Yr Almaen
Baner yr Almaen 	Arfbais yr Almaen
Baner 	Arfbais
Arwyddair: Einigkeit und Recht und Freiheit
(Almaeneg: "Undeb a chyfiawnder a rhyddid”)
Anthem: Y trydydd pennill o Das Lied der Deutschen
Lleoliad yr Almaen
Prifddinas 	Berlin
Dinas fwyaf 	Berlin
Iaith / Ieithoedd swyddogol 	Almaeneg 1
Llywodraeth 	Gweriniaeth ffederal
 • Arlywydd
 • Canghellor
	Joachim Gauck
Angela Merkel
	
	
	
	
Hanes gwladwriaethol
 • Yr Ymerodraeth Rufeinig Sanctaidd
 • Ymerodraeth Almaenaidd
 • Gweriniaeth ffederal
 • Uniad 	
 
843 (Cytundeb Verdun)
 
18 Ionawr 1871
 
23 Mai 1949
3 Hydref 1990
Esgyniad i'r UE 	25 Mawrth, 1953 (Gorllewin yr Almaen)
31 Hydref, 1990 (Dwyrain yr Almaen)
Arwynebedd
 - Cyfanswm
 - Dŵr (%) 	 
357,050 km² (63fed)
2.416
Poblogaeth
 - Amcangyfrif 2005
 - Cyfrifiad 2000
 - Dwysedd 	 
82,689,000 (14fed)
N/A
2000/km² (34fed)
CMC (PGP)
 - Cyfanswm
 - Y pen 	Amcangyfrif 2005
$2,521,699 miliwn (5ed)
$30,579 (17fed)
Indecs Datblygiad Dynol (2003) 	0.930 (20fed) – uchel
Arian cyfred 	Ewro (€) 2 (EUR)
Cylchfa amser
 - Haf 	CET (UTC+1)
CEST (UTC+2)
Côd ISO y wlad 	.de
Côd ffôn 	+49
1 Cydnabyddir a gwarchodir yr ieithoedd lleiafrifol Daneg, Sorbeg, Romaneg a Ffrisieg. Gwarchodir Isel Almaeneg (Plattdeutsch) gan yr Undeb Ewropeaidd.
2 Cyn 1999: Deutsche Mark

Gweriniaeth Ffederal yr Almaen neu'r Almaen (Almaeneg: Bundesrepublik Deutschland Loudspeaker.svg ynganiad Almaeneg ?/i ). Gweriniaeth ffederal yng nghanol Ewrop yw'r Almaen. Mae'n ffinio â Môr y Gogledd, Denmarc, a'r Môr Baltig (Almaeneg: Ostsee, sef Môr y Dwyrain) yn y gogledd, Gweriniaeth Tsiec a Gwlad Pwyl yn y dwyrain, y Swistir ac Awstria yn y de, a Ffrainc, Lwcsembwrg, Gwlad Belg a'r Iseldiroedd yn y gorllewin. Berlin yw'r brifddinas.

Ni chafwyd chwyldro Almaenig ond y mae’r modd yr ymatebodd y tiroedd Almaenig i her chwyldroadol y Chwyldro Ffrengig, gan addasu syniadau 1789, wedi llunio datblygiad gwleidyddol a chymdeithasol yr Almaen hyd at yr ugeinfed ganrif.

Cynnwys

    1 Hanes
    2 Daearyddiaeth
    3 Gwleidyddiaeth
    4 Economi
    5 Demograffeg
        5.1 Crefydd
    6 Taleithiau

Hanes
Searchtool.svg
Prif erthygl: Hanes yr Almaen

Y cofnod cyntaf a geir o hanes yr Almaen yw am nifer o lwythau Almaenig a oedd yn byw yn y diriogaeth sy'n awr yn wladwriaeth yr Almaen. Gorchfygwyd rhai o'r rhain gan y Rhufeiniaid, a daeth y rhannau i'r gorllewin o Afon Rhein yn rhan o'r Ymerodraeth Rufeinig. Bu'r Rhufeiniaid yn ymgyrchu tu hwnt i afon Rhein hefyd, ond ni lwyddasant i'w gwneud yn rhan o'r ymerodraeth. Yn 9 OC. gorchfygwyd byddin Rufeinig dan Publius Quinctilius Varus gan gynghrair o lwythau Almaenig dan Arminius ym Mrwydr Fforest Teutoburg. Dinistriwyd tair lleng Rufeinig yn llwyr. Dilynwyd y frwydr gan saith mlynedd o ymladd, cyn i'r ffin gael ei sefydlogi ar hyd afon Rhein.

Sefydlwyd yr Ymerodraeth Lân Rufeinig yn y 9fed ganrif, a pharhaodd hyd 1806. Yr Almaen oedd cnewyllyn yr ymerodraeth, er ei bod ar adegau yn cynnwys Awstria, Slovenia, Gweriniaeth Tsiec, gorllewin Gwlad Pwyl, yr Iseldiroedd, dwyrain Ffrainc, y Swistir a rhan o ogledd yr Eidal. Collwyd llawer o'r tiriogaethau hyn erbyn canol y 16eg ganrif, a daeth i'w galw yn "Ymerodraeth Lân Rufeinig y Genedl Almaenig".

Rhwng 1618 a 1648, effeithiwyd yn fawr ar yr Almaen gan frwydrau'r Rhyfel Deng Mlynedd ar Hugain. Dechreuodd y rhyfel fel anghydfod crefyddol rhwng y Protestaniaid a'r Catholigion o fewn yr Ymerodraeth Lân Rufeinig. Yn raddol, tynnwyd y rhan fwyaf o wledydd Ewrop i mewn i'r ymladd, llawer ohonynt am resymau nad oedd yn gysylltiedig â chrefydd. Ymladdwyd y rhan fwyaf o'r brwydrau yng nghanolbarth Ewrop, yn enwedig yr Almaen. Gwneid llawer o ddefnydd o fyddinoedd o hurfilwyr, ac anrheithiwyd tiriogaethau eang ganddynt. Credir i boblogaeth y gwladwriaethau Almaenig ostwng o tua 30% yn ystod y rhyfel; yn Brandenburg roedd y colledion tua hanner y boblogaeth. Diweddodd y rhyfel gydag arwyddo Cytundeb Münster, rhan o Heddwch Westphalia.

Ffurfiwyd y Conffederasiwn Almaenig yn 1815, yna ffurfiwyd Ymerodraeth yr Almaen yn 1871, gydag Otto von Bismarck yn ffigwr allweddol. Daeth yr ymerodraeth i ben ar ddiwedd y Rhyfel Byd Cyntaf, a ffodd yr ymerawdwr Wilhelm II i'r Iseldiroedd.

Sefydlwyd Gweriniaeth Weimar yn 1919, ond dilynwyd y rhyfel gan gyni mawr, a wnaed yn waeth gan y teimlad gan ran o'r boblogaeth o ddarostyngiad cenedlaethol oherwydd Cytundeb Versailles. Yn 1933 daeth Adolf Hitler yn Ganghellor. Daeth diwedd ar Weriniaeth Weimar a dechreuodd y Drydedd Reich. Arweiniodd hyn at yr Ail Ryfel Byd 1939 - 1945. Wedi i'r Almaen gael ei gorchfygu, rhannwyd y wlad yn ddwy, Gorllewin yr Almaen a Dwyrain yr Almaen. Parhaodd hyn hyd 1990, pan adunwyd y wlad.
Daearyddiaeth
Searchtool.svg
Prif erthygl: Daearyddiaeth yr Almaen

Gwastadedd yw rhan helaeth o ogledd yr Almaen, rhan o Wastadedd Canolbarth Ewrop. Mae'r de yn llawer mwy mynyddig, yn enwedig yn yr Alpau, lle mae'r copa uchaf, y Zugspitze, yn cyrraedd 2,962 medr o uchder.

Ac eithrio Afon Donaw yn y de, mae afonydd yr Almaen yn llifo tua'r Môr Tawch a'r Môr Baltig, gan gynnwys Afon Rhein, Afon Elbe, Afon Weser ac Afon Ems, sy'n llifo tua'r gogledd. Y llyn mwyaf yw'r Bodensee, er nad ydyw yn ei gyfanrwydd yn gyfan gwbl o fewn ffiniau'r Almaen.
Gwleidyddiaeth
Searchtool.svg
Prif erthyglau: Gwleidyddiaeth yr Almaen a Cysylltiadau tramor yr Almaen
Economi
Searchtool.svg
Prif erthygl: Economi'r Almaen
Demograffeg
Searchtool.svg
Prif erthygl: Demograffeg yr Almaen
William Shakespeare
(Ailgyfeiriad oddi wrth Shakespeare)
Portread Chandos, mwy na thebyg yr unig bortread peintiedig cyfoes o Shakespeare. Priodilir y peintiad i John Taylor.
Tudalen deitl y llyfr unplyg cyntaf o ddramâu Shakespeare, gyda phortread wedi'i ysgythru gan Martin Droeshout.

Bardd a dramodydd Seisnig oedd William Shakespeare (tua 23 Ebrill 1564 – 23 Ebrill 1616), a anwyd yn Stratford-upon-Avon.

Cynnwys

    1 Bywgraffiad
    2 Llyfryddiaeth
        2.1 Dramâu
        2.2 Barddoniaeth
    3 Cyfeiriadau

Bywgraffiad

Credir iddo fynychu King Edward VI Grammar School lle y byddai wedi dysgu'r rhan fwyaf o'r technegau sydd eu hangen i ysgrifennu. Priododd Anne Hathway, o Stratford a chawsant dri o blant: Hamnet, Judith a Susannah. pan oedd oedd yn 18 mlwydd oed. Does dim llawer o hanes i gael am William Shakespeare yn ystod y 1580au, felly cyfeirir at y cyfnod hwnnw fel "y blynyddoedd coll".

Erbyn 1592 roedd Shakespeare yn wyneb cyfarwydd mewn cylchoedd llenyddol. Roedd yn un o berchenogion cwmni drama'r Lord Chamberlain's Men yn 1594 (newidiwyd yr enw i The King's Men ar ôl coroni Iago I). Cyfansoddodd 38 o ddramâu cyn iddo farw'n 52 oed.
Llyfryddiaeth
Dramâu
Mamal
Mamaliaid
Llewod (Panthera leo)
Dosbarthiad gwyddonol
Teyrnas: 	Animalia
Ffylwm: 	Chordata
Is-ffylwm: 	Vertebrata
Dosbarth: 	Mammalia
Linnaeus, 1758
Urddau

    Is-ddosbarth: Prototheria
        Monotremata
    Is-ddosbarth: Theria
        Infraclassis: Metatheria
            Didelphimorphia
            Paucituberculata
            Microbiotheria
            Notoryctemorphia
            Dasyuromorphia
            Peramelemorphia
            Diprotodontia
        Infraclassis: Eutheria
            Tubulidentata
            Sirenia
            Afrosoricida
            Macroscelidea
            Hyracoidea
            Proboscidea
            Cingulata
            Pilosa
            Scandentia
            Dermoptera
            Primates
            Rodentia
            Lagomorpha
            Erinaceomorpha
            Soricomorpha
            Chiroptera
            Pholidota
            Carnivora
            Perissodactyla
            Artiodactyla
            Cetacea

Dosbarth o anifeiliaid asgwrn-cefn yw'r mamaliaid (hefyd: mamolion) ac maent yn anifeiliaid gwaed cynnes. Mae chwarennau tethol gan yr anifeiliaid hyn, er mwyn rhoi llaeth i'w rhai bach. Mae angen llawer o fwyd arnynt er mwyn cadw'n gynnes, mwy nag anifeiliaid gwaed oer. Mae gan y rhan fwyaf ohonynt flew neu ffwr ar eu cyrff i gadw'n gynnes, ond does dim ffwr gan famaliaid y môr, braster sydd yn eu cadw nhw'n gynnes. Mae'r hwyatbig a'r echidna yn dodwy wyau, mae mamaliaid eraill yn cael eu geni'n fyw.

Mae tua 4000 o wahanol fathau o famaliaid. Gelwir y rhai sydd yn bwyta anifeiliaid eraill yn gigysyddion, a'r rhai sydd yn bwyta planhigion yn llysysyddion.

Cynnwys

    1 Cymru
        1.1 Cynhanes
        1.2 Llenyddiaeth a chelf
    2 Rhestr mamaliaid
    3 Cyfeiriadau

Cymru
Cynhanes

Ym Mro Morgannwg y darganuwyd y dystiolaeth gynharaf o famaliaid yng Nghymru, i'r de o Pen-y-bont ar Ogwr mewn chwareli glo. Yma, yn 1947 y darganfuwyd olion Morganucodon watsoni, anifail bychan tebyg i'r llyg, a oedd yn byw yno tua 200,000 o flynyddoedd yn ôl. Ceir tystiolaeth o esgyrn, ffosiliau a chofnodion ysgrifenedig (o amser y Rhufeiniaid sy'n taflu golau ar famaliaid sydd wedi hen ddiflannu, rhai cyn hyned a 225,000 CP. Canfuwyd esgyrn llawer o famaliaid anghyffredin heddiw mewn ogofâu yng Ngogledd Cymru hefyd e.e. Ogof Bontnewydd, Cefnmeiriadog, Sir Ddinbych. Ymlith y mamaliaid yn Hen Oes y Cerrig y mae: y rhinoseros blewog, y mamoth, yr udfil, ceffyl, blaidda bual. Mewn cyfnodau cynhesach (cyn y rhewlifau), roedd yma hefyd y llew, y rhinoseos trwyngul a'r eliffant ysgithrsyth.

Erbyn Oes Newydd y Cerrig, dylanwadodd ffermio ar fywyd mamaliaid a daeth cŵn, geifr, moch a'r ceffyl yn anifeiliaid domestig. Geifr oedd y mwyaf niferus yng Nghymru - tan ddiwedd yr Oesoedd Canol. Er mwyn sicrhau tir pori, cliriwyd llawer o goedydd Cymru - a newidiodd hyn llawer ar yr amgylchedd e.e. o'r boncyffion y daeth y rhan fwyaf o fawnogydd Cymru. Roedd hyn yn dinistrio llawer o gynefinoedd adar a mamaliaid fel eirth, bleiddiaid a cheirw. Felly wrth i'r tir amaethyddol gynyddu, lleihaodd y tir gwyllt.
Llenyddiaeth a chelf

Yn yr hwiangerdd Pais Dinogad o'r 7fed ganrif, crybwyllir nifer o famaiaid gan gynnwys y bele coed, y baedd gwyllt, y llwynog, y gath wyllt a'r iwrch. Ceir addurniadau o famaliaid yn aml iawn mewn hen lawysgrifau, er mwyn dod a fflach o liw i'r gwaith, a cheir cyfeiriadau at famaliaid yn britho'r Mabinogi ac oddi fewn i gyfreithiau Hywel Dda.[1] Ceir hefyd enwau lleoedd ac afonydd yn cynnwys cyfeiriad at famal arbennig.
Rhestr mamaliaid

    Afanc neu llostlydan (Beaver: Castor fiber)
    Alpafr (Ibex: Capra ibex)
    Arth (Bear: Ursus)
    Asyn (Donkey, ass: Equus asinus)
    Baedd gwyllt (Wild boar: Sus scrofa (ferus))
    Bele (Marten: Martes)
    Blaidd (Wolf: Canis lupus)
    Bochdew (Hamster: Mesocricetus neu Cricetus)
    Broch neu mochyn daear (Badger: Meles meles)
    Bronwen neu gwenci (Weasel: Mustela nivalis)
    Bual (American bison: Bos bison)
    Buwch (Cow: Bos taurus)
    Byfflo (Buffalo: Bos bubalus)
        Byfflo dŵr (Water buffalo: Bubalus arnee)
    Cadno neu llwynog (Fox: Vulpes vulpes)
    Camel (Camel)
        Camel rhedeg (Dromedary: Camelus dromedarius)
    Carlwm (Stoat, ermine: Mustela erminea)
    Carw (Deer: Cervus)
        Carw coch (Red deer: Cervus elaphus)
    Cath (Cat: Felis silvestris (domesticus))
        Cath wyllt (Wildcat: Felis silvestris)
    Ceffyl (Horse: Equus caballus)
    Ci (Dog: Canis lupus (familiaris))
    Cwningen (Rabbit: Oryctolagus cuniculus)
    Dafad (Sheep: Ovis aries aries)
    Danas (Fallow deer: Cervus dama)
    Dolffin, -iaid (Dolphin: Delphinidae)
        Dolffin trwyn potel (Bottlenose dolphin: Tursiops truncatus)
    Draenog (Hedgehog: Erinaceus europaeus)
    Dwrgi neu dyfrgi (Otter: Lutra lutra)
    Dyfrfarch (Hippopotamus)
    Eliffant (Elephant: Elephas maximus neu Loxodonta africana)
    Ffured (Ferret: Mustela putorius furo)
    Ffwlbart (Polecat: Mustela putorius)
    Gafr (Goat: Capra hircus)
        Gafrewig (Chamois: Rupicapra rupicapra)
    Gwahadden neu twrch daear (Mole: Talpa europaea)
    Gwenci neu Bronwen (Weasel: Mustela nivalis)
    Gwiwer (Squirrel: Sciuridae)
        Gwiwer goch (Red squirrel: Sciurus vulgaris)
    Iwrch (Roe deer: Capreolus capreolus)
    Llew (Lion: Panthera leo)
    Llwynog neu Cadno (Fox: Vulpes vulpes)
    Lyncs (Lynx: Lynx lynx)
    Llostlydan neu afanc (Beaver: Castor fiber)
    Llamhidydd (llamidyddion) (Porpoise: Phocaena)
        Llamhidydd harbwr (Harbour porpoise: Phocaena phocaena)
    Llyg (Shrew: Sorex)
    Llygoden (Mouse: Mus)
        Llygoden fawr (Rat: Rattus)
        Llygoden bengron (Vole: Arvicolinae)
    Llygoden fwsg neu Mwsglygoden (Muskrat: Ondatra zibethicus)
    Marmot neu Twrlla (Marmot: Marmota marmota)
    Mochyn (Pig: Sus scrofa (domesticus))
        Mochyn cwta (Guinea pig: Cavia porcellus)
        Mochyn daear neu broch (Badger: Meles meles)
    Morfil, -od (Whales: Cetacea)
        Morfil balîn (Baleen whale: Mysticeti)
        Morfil cefngrwm (Humpback whale: Megaptera novaeangliae)
        Morfil danheddog (Toothed whale: Odontoceti)
        Morfil glas (Blue whale: Balaenoptera musculus)
    Morfuwch (Manatee: Trichechidae)
    Morlo (Seal: Pinnipedia)
        Morlo Llwyd (Grey Seal: Halichoerus grypus)
    Mwfflon (Mouflon: Ovis aries musimon)
    Mwsglygoden neu llygoden fwsg (Muskrat: Ondatra zibethicus)
    Ocapi (Okapi: Okapia johnstoni)
    Pathew (Dormouse: Glis glis, Muscardinus avellanarius, Dryomys)
    Tsimpansî (Chimpanzee: Pan)
    Twrch daear neu Gwahadden (Mole: Talpa europaea)
    Twrlla neu marmot (Marmot: Marmota marmota)
    Udfil (Hyena)
    Ych gwyllt (European bison, wisent: Bos bonasus)
    Ysgyfarnog (Hare: Lepus europaeus)
    Ystlum (Bat: Chiroptera)
        Ystlum du neu Ystlum Barbastelle (Barbastelle bat: Barbastella barbastellus)
        Ystlum Bechstein (Bechstein's bat: Myotis bechsteinii)
        Ystlum pedol lleiaf (Lesser horseshoe bat: Rhinolophus hipposideros)
        Ystlum pedol mwyaf (Greater horseshoe bat: Rhinolophus ferrumequinum)

Cyfeiriadau

    Wilson, D. E., and Reeder, D. M. (goln): Mammal Species of the World, 3ydd argraffiad, Johns Hopkins University Press.

Ceffyl
Ceffyl
Dosbarthiad gwyddonol
Teyrnas: 	Animalia
Ffylwm: 	Chordata
Dosbarth: 	Mammalia
Urdd: 	Perissodactyla
Teulu: 	Equidae
Genws: 	Equus
Rhywogaeth: 	E. caballus
Enw deuenwol
Equus caballus
Linnaeus, 1758
Poster 'Caseg Wineu-goch wedi crwydro...'; Pentre-Mawr, Abertawe, Medi 1818.

Mamal dof mawr yw ceffyl (Equus ferus caballus)[1] sy'n perthyn i deulu'r Equidae. Gelwir y fenyw yn 'gaseg', y gwryw yn 'stalwyn' neu'n 'farch' a'r ceffyl ifanc yn 'ebol'. Esblygodd dros gyfnod o 45 i 55 miliwn o flynyddoedd o fod yn greadur aml-garn i fod yn anifail uncarn cymharol fawr ei faint.

Mae ceffylau wedi cael eu dofi, eu briodio a'u defnyddio gan bobl ers tua 4000 CC ar gyfer marchogaeth a thynnu cerbydau neu gerbydau rhyfel yn ogystal ag ar gyfer aradu mewn amaethyddiaeth. Heddiw, mae rasio ceffylau yn parhau'n boblogaidd iawn. Mewn rhai gweldydd, megir ceffylau am eu cig ac mae yfed llaeth caseg yn boblogaidd ym Mongolia. Mesurir ceffylau wrth y llaw.

Cynnwys

    1 Einioes
    2 Cymru
        2.1 Gofyn march / stalwyn ac ymadroddion eraill
    3 Gweler hefyd
    4 Oriel
    5 Cyfeiriadau

Einioes

Yn ddibynol ar y brid a'r amgylchedd, gall y ceffyl modern fyw i fod yn 25 neu'n 30 mlwydd oed. Mae eithriadau prin yn byw am 40 mlynedd neu ragor.[2] Cofnodwyd fod ceffyl o'r enw 'Old Billy]' yn y 19eg ganrif wedi byw am 62 o flynyddoedd[3] a chredir fod 'Sugar Puff' wedi byw am 56.[4]
Cymru

Ceir sawl brid o geffylau Cymreig, gan gynnwys y Cob Cymreig a'r Merlyn mynydd Cymreig. Yn y gorffennol, roedd y merlod hyn yn yn olygfa gyffredin ar fryniau Cymru, o Eryri i Frycheiniog. Erbyn heddiw ceir y canran mwyaf ohonynt yn Eryri, rhannau o ganolbarth Cymru a Bannau Brycheiniog. Amcangyfrifir fod tua 400-500 o ferlod mynydd Cymreig ar fryniau gogledd Cymry, yn Eryri yn bennaf, gyda tua eu hanner i'w cael ar y Carneddau.

Mae'r merlyn mynydd yn chwarae rhan bwysig mewn cadwriaeth. Nid yw'n bwyta grug a blodau gwyllt, fel mae defaid yn wneud, ac felly mae'n cadw cynefin adar gwyllt.
Map yn dangos yr amrywiaeth o dermau i ddisgrifio caseg sydd ag ysfa i genhedlu.
Gofyn march / stalwyn ac ymadroddion eraill

Ceir cryn amrywiaeth yn yr eirfa a ddefnyddir i ddisgrifio ysfa caseg pan fo hi mewn gwres ag angen stalwyn. Yng Ngogledd Cymru dywedir ei bod yn 'gofyn stalwyn' neu'n 'marchio' ('marchu' mewn rhai ardaloedd). Ym Nyffryn tanat, Powys, dywedir ei bod 'yn marchu' ac 'ym Mrycheiniog, mae'r gaseg 'yn marcha'. Yng ngogledd Maldwyn, defnyddir 'gofyn stalwyn/march/ceffyl', ac mae hyn yn dangos fod cryn amrywiaeth oddi fewn i un ardal fechan.

Yn yr hen Sir Fflint, dywedir fod y gaseg 'eisiau stalwyn', yr un patrwm a chyda tharw - 'eisiau tarw' ddywedir hefyd. Ceir 'mofyn march' ym Morgannwg a de-orllewin Brycheiniog, ac maent hwythau'n cadw i'r un patrwm ac a wnant gyda tharw - 'mofyn tarw' a ddywedant. Ond ceir gair anghyffredin yn ardal Aberangell, Llanbrynmair a Chaerwys ym Maldwyn: 'yn wynedd', a fersiwn o'r term hwn a ddefnyddir yn ne Ceredigion a de Penfro: 'yn wynen' neu 'yn wyner'. Mewn un lle yng Nghwm Llynfell (Gorllewin Morgannwg) ceir amrywiad arall: 'yn wynad'.
Gweler hefyd

    Cymdeithas y Merlod a'r Cobiau Cymreig
    Marchog
    Merlyn


Oriel

    Dyn ar gefn ceffyl

    Dynes gyda'i cheffylau

    Aradwr a'i geffylau

Cyfeiriadau
Dofi
(Ailgyfeiriad oddi wrth Anifail dof)
Godro buwch yn yr Hen Aifft.

Dofi yw'r broses lle mae gwahanol rywogaethau o anifeiliaid a phlanhigion yn cael eu defnyddio a'u haddasu ar gyfer dibenion dynol. Gellir eu defnyddio ar gyfer bwyd neu at ddibenion eraill, er enghraifft gwlân o ddefaid i wneud dillad. Fel rheol, mae'r rhywogaethau hyn yn cael ei newid trwy fridio dewisol i'w gwneud yn fwy addas ar gyfer y dibenion hyn.

Y rhywogaeth gyntaf i'w dofi oedd y ci, ffurf wedi ei dofi o'r blaidd, efallai tua 100,000 o flynyddoedd yn ôl. Y rhai nesaf oedd yr afr, y ddafad a'r mochyn, tua 8000 CC yng ngorllewin Asia. Dilynwyd hwy gan y fuwch tua 6000 CC.

Ynysg y rhywogaethau o anifeiliaid sydd wedi eu dofi mae:

        Rhywogaeth 	Dyddiad 	Lleoliad
        Ci 	15000 CC. 	Nifer o leoliadau
        Gafr 	10000 CC.[1] 	Asia a'r Dwyrain Canol
        Dafad 	8000 CC.[2] 	Asia a'r Dwyrain Canol
        Mochyn 	8000 CC.[3] 	Tsieina
        Buwch 	8000 CC.[4][5] 	India, Dwyrain Canol, Affrica
        Cath 	7000 v.Chr.[6] 	Y Môr Canoldir
        Iâr 	6000 CC.[7] 	De-ddwyrain Asia
        Mochyn cwta 	5000 CC.[8] 	Periw
        Asyn 	5000 CC.[9],[10] 	Hen Aifft
        Byffalo dŵr 	4000 CC. 	Tsieina
        Ceffyl 	4000 CC. 	Wcrain
        Lama 	3500 CC. 	Periw
        Camel 	2500 CC.??? 	Canolbarth Asia

Cyfeiriadau
Mongolia
Монгол улс
Mongol uls
Mongolia
Baner Mongolia 	Arfbais Mongolia
Baner 	Arfbais
Arwyddair: Dim
Anthem: Bügd Nairamdakh Mongol
Lleoliad Mongolia
Prifddinas 	Ulan Bator
Dinas fwyaf 	Ulan Bator
Iaith / Ieithoedd swyddogol 	Mongoleg
Llywodraeth 	Gweriniaeth
Arlywydd 	Tsakhiagiin Elbegdorj
	
Prif Weinidog 	Sükhbaataryn Batbold
	
	
Annibyniaeth
 • Dyddiad 	Oddiwrth Tsieina
11 Gorffennaf 1921
Arwynebedd
 - Cyfanswm
 - Dŵr (%) 	 
1,564,116 km² (19fed)
0.6
Poblogaeth
 - Amcangyfrif 2006
 - Cyfrifiad 2000
 - Dwysedd 	 
2,994,100 (139fed)
2,407,500
1.7/km² (227fed)
CMC (PGP)
 - Cyfanswm
 - Y pen 	Amcangyfrif 2005
$5.56 triliwn (147fed)
$2,175 (138fed)
Indecs Datblygiad Dynol (2004) 	0.691 (116fed) – canolig
Arian cyfred 	Tugrug (MNT)
Cylchfa amser
 - Haf 	(UTC+7)
(UTC+8)
Côd ISO y wlad 	.mn
Côd ffôn 	+976

Gwlad dirgaeedig i'r gogledd o Weriniaeth Pobl Tsieina ac i'r de o Rwsia yw Mongolia. Roedd hi'n rhan o Tsieina hyd 1921 pan enillodd ei hannibyniaeth. Prifddinas y wlad yw Ulan Bator. Mongolia yw ail wlad dirgaeedig fwyaf y byd, ar ôl Casachstan.

Cynnwys

    1 Daearyddiaeth
    2 Hanes
    3 Gwleidyddiaeth
    4 Diwylliant
    5 Economi

Daearyddiaeth
Searchtool.svg
Prif erthygl: Daearyddiaeth Mongolia
Hanes
Searchtool.svg
Prif erthygl: Hanes Mongolia
Gwleidyddiaeth
Searchtool.svg
Prif erthygl: Gwleidyddiaeth Mongolia
Diwylliant
Searchtool.svg
Prif erthygl: Diwylliant Mongolia
Economi
Searchtool.svg
Prif erthygl: Economi Mongolia
Mathemateg
Rhif cymhlyg

Astudiaeth o niferoedd a rhifau ydy Mathemateg,[1] ynghŷd â strwythur,[2] gofod a lle,[1] newid (Calcwlws),[3][4] a nifer o israniadau eraill.[5] Nid oes iddo ddiffiniad perffaith, safonol, fodd bynnag.[6][7]

Gellir gweld mathemateg fel estyniad o iaith, ar lafar neu'n ysgrifenedig, gyda geirfa a chystrawen trachywir tu hwnt, ar gyfer disgrifio ac archwilio perthnasedd materol a chysyniadol. Mae hefyd yn ymchwil i batrymau[8][9].

Daw'r gair mathemateg o'r Groeg μάθημα (máthema) sy'n golygu "gwyddoniaeth, gwybodaeth, neu ddysg" a μαθηματικός (mathematicós) sy'n golygu "yn hoff o ddysgu". Yn Lladin a Saesneg hyd at oddeutu 1700, roedd y term yn cyfeirio at "seryddiaeth" a "sêr-ddewiniaeth", ond newid ystyr y gair rhwng 1500 a 1800. Mae hyn wedi achosi peth camgyfieithu e.e. pan rybuddiodd Awstin o Hippo (sef Sant Awgwstin) y dylai Cristnogion fod yn ddrwgdymus o mathematici (seryddwyr) gan nad oedd yn cyfeirio at ystyr fodern o'r gair o gwbwl.

Gellir rhannu mathemateg, yn fras, yn ddwy ran: mathemateg bur a mathemateg gymhwysol (yn cynnwys mecaneg, ystadegaeth a thebygolrwydd).

Rhaid cofio fod mathemateg yn rhan hanfodol o sawl astudiaeth arall e.e. ffiseg, bioleg, cemeg a chaiff ei ystyried yn "flociau adeiladu" hanfodol o fewn y pynciau hyn.

Cynnwys

    1 Gofod metrig
    2 Mathemategwyr o Gymru
    3 Cyfeiriadau
    4 Gweler hefyd

Gofod metrig

    Illustration to Euclid's proof of the Pythagorean theorem.svg 	Sinusvåg 400px.png 	Hyperbolic triangle.svg 	Torus.png 	Mandel zoom 07 satellite.jpg 	Measure illustration.png
    Geometreg 	Trigonometreg 	Geometreg Gwahaniaethol 	Topoloeg 	Geometreg ffractalaidd 	Theori mesuredd


Mathemategwyr o Gymru

Y ddau fathemategydd enwocaf, mae'n debyg, yw Robert Recorde (tua 1510–1558), mathemategydd a ddyfeisiodd y symbol am yr hafaliad (=) a William Jones (1675 – 3 Gorffennaf 1749), Machell, Ynys Môn - a fathodd y symbol π (y llythyren Groeg pi) i gynrychioli cymhareb cylchedd cylch i'w ddiametr (3.1415). Recorde oedd mathemategydd amlwg cyntaf Cymru ac ef a sgwennodd y llyfr algebra cyntaf yn Saesneg. Roedd William Jones hefyd yn awdur ar lyfrau mathemateg ac yn gyfaill i Syr Isaac Newton. Golygodd Jones rai o lyfrau Newton.

Awdur y llyfr cyntaf ar galcalws oedd John Harries (mathemategydd, o Lundain a ddefnyddiodd nodiant William Jones (dotyn uwchben llythyren i gynrychioli d/dt). Tri Chymro sydd wrth wraidd sylfaeni ystadegol y byd yswiriant yn y 18fed a'r 19eg ganrif, gyda Richard Price (1723–1791 o Langeinwyr, Gwm Garw yn eu harwain. Ef hefyd a sylweddolodd bwysigrwydd waith ei gyfaill y Parch Thomas Bayes ac a'u cyhoeddodd wedi marwolaeth Bayes: dyma'r hyn a elwir heddiw yn Theorem Bayes, sef sylfaen ystadegaeth fodern. Ystadegydd iechyd mwyaf gwledydd Prydain yw Brian T. Williams a aned yn Nhreorci, y Rhondda yn 1938.

Gweler hefyd y canlynol:

    Donald Watts Davies (1924–2000), cyfrifiadureg 'packet switching'
    John Dee (1527-?), alcemydd, mathemategydd, seryddwr
    John Viriamu Jones (1856–1901), mathemategydd a ffisegydd, a phrifathro cyntaf Coleg y Brifysgol Caerdydd
    William H. Miller (1801–1880, Llanymddyfri), crisialegydd. Cymhwysodd fathemateg at yr astudiaeth o risialau a dyfeisio "Mynegeion Miller".
    Richard Price, ystadegydd a ffrind i Thomas Bayes. Golygodd "Essay towards solving a problem in the doctrine of chances" sy'n cynnwys Theori Bayes un o theoriau pwysicaf a sgwennwyd ar debygolrwydd. Roedd ei gyflwyniad i'r gyfrol yn cynnwys rhan o gonglfeini'r theori hwn ar ystadegau Bayesaidd.
    Elmer Rees (ganwyd 1941), mathemategydd
    Bertrand Russell (1872–1970), athronydd, mathemategydd a traethodwr
    John William Thomas (Arfonwyson) (1805–1840), mathemategydd
