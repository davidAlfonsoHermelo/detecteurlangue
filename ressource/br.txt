Pablo Picasso
Pablo Picasso
Signature of Pablo Picasso

Pablo Ruiz Picasso, a oa ganet e Málaga, en Andalouzia (Spagn) d'ar 25 a viz Here 1881 ha marvet d'an 8 a viz Ebrel 1973 e Mougins (Bro-C'hall), a oa ul livour spagnol. Petra bennak ma'z eo brudet abalamour d'e livadurioù e oa ivez kizeller. Unan eus meurañ arzourien an XXvet kantved e oa. Gant Georges Braque en doa diazezet luskad ar gubouriezh.

Taolenn

    1 Buhez
    2 Gwragez ha bugale
    3 Mennozhioù
    4 Labour
        4.1 Mare
        4.2 Livadurioù kentañ
        4.3 Marevezh glas
        4.4 Marevezh roz
        4.5 Levezonioù afrikan
        4.6 Kubouriezh "analitek"
        4.7 Kubouriezh "sintezek"
        4.8 Kubouriezh ( 1907–1920)
    5 Oberennoù
        5.1 Kent 1901
        5.2 1902-1914
        5.3 1914-1918
        5.4 1918-1939
        5.5 1940-1944
        5.6 1945-1972

Buhez

Ganet eo Pablo Picasso edan anv Pablo Diego Jose Francisco de Paula Juan Nepomuceno Crispin Crispiniano de la Santisima Trinidad Ruiz Blasco Picasso y Lopez. Kentañ mab Don José Ruiz ha Maria Picasso Lopez e oa. Livour ha kelenner tresañ er skol « San Telmo » e Málaga e oa e dad. Div c'hoar a zeuas war e lec'h, met breur ebet.

E 1891 en em stalias ar familh Ruiz-Picasso en A Coruña (Galiza). Añvet e voe Don José, an tad, da gelenner e La Lonja e Barcelona er bloavezh 1895.
Gwragez ha bugale

Bevañ a reas gant

    Fernande Olivier war-dro 1906
    Eva Gouel e 1912

Dimeziñ a reas da Olga Kokhlova e 1918, ur mab o doe, Paul Picasso

Bevañ a reas

    gant Marie-Thérèse Walter e 1925, ur verc'h o doe, Maria de la Conception Picasso, lesanvet Maya
    gant Dora Markovitch (Maar) e 1936
    Françoise Gilot war-dro 1945, ha daou vugel o doe: Claude Picasso, Paloma Picasso

Dimeziñ a reas da Jacqueline Roque e 1961.
Mennozhioù
Labour
Mare
Livadurioù kentañ
Marevezh glas
Marevezh roz
Levezonioù afrikan
Kubouriezh "analitek"
Kubouriezh "sintezek"
Kubouriezh ( 1907–1920)
Poltred Picasso graet gant Juan Gris, e 1912.
Oberennoù
Kent 1901

Victor Hugo
Victor Hugo en harlu e Jerzenez, 1853
Victor Hugo e 1883

Victor Hugo a zo bet ganet d'an 26 a viz C'hwevrer 1802 e Besançon (Bro-C'hall) ha marvet d'an 22 a viz Mae 1885 e Pariz (Bro-C'hall).

Victor Hugo zo ur skrivagner gallek, gall dre e zad ar jeneral Joseph Hugo ha breizhat dre e vamm Sophie Trébuchet. Lakaet eo a-wechoù da vezañ ar skrivagner brasañ eus al lennegezh c'hallek. Skrivet en deus barzhoniezh, romantoù, pezhioù-c'hoari.

Taolenn

    1 E soñjoù politikel
    2 E oberennoù
        2.1 Barzhoniezh
        2.2 Romantoù
        2.3 C'hoariva

E soñjoù politikel

Bet e oa a-du gant an impalaer Napoleon Iañ. Sevel a reas a-enep e niz Napoleon III. Mont a reas en harlu etre 1851 (taol-stad Napoleon III) ha 1870 (Brezel Frañs Prusia) e Brusel, da c'houde e Jerzenez ha war-lec'h e Gwernenez.
E oberennoù
Barzhoniezh

    Les Orientales (1829)
    Les Feuilles d’automne (1831)
    Les Châtiments (1853)
    Les Contemplations (1856)
    rummad kentañ La Légende des Siècles (1859)
    L'Art d'être grand-père (1877)
    rummad nevez La Légende des Siècles (1877)

Romantoù

    Notre-Dame de Paris (1831)
    Les Misérables (1862)
    Quatrevingt-treize (1874) (doare da skrivañ Victor Hugo eo)

C'hoariva

    Hernani, un anv tapet diwar hini ar gêr euskarat
    Ruy Blas

Rummad:

    Ganedigezhioù 1802Marvioù 1885Meneger ar skrivagnerienSkrivagnerien c'hallekSkrivagnerien c'hall an XIXvet kantvedBarzhed Bro-C'hallBarzhed c'hallek an XIXvet kantvedVictor Hugo

Johann Wolfgang von Goethe
(Adkaset eus Goethe)
Johann Wolfgang von Goethe
Johann Wolfgang von Goethe
Ganedigezh 	28 a viz Eost 1749
e Frankfurt
Marv 	22 a viz Meurzh 1832
e Weimar
Yezh skrivañ 	alamaneg
Luskad lennegel 	romantelezh, Sturm und Drang, klaselezh Weimar
Oberennoù pennañ

    Faust
    Die Leiden des jungen Werthers
    Die Wahlverwandtschaften

Sinadur 	Goethe Signature.svg
kemmañ Lennit teuliadur ar patrom

Johann Wolfgang von Goethe (28 a viz Eost 1749 e Frankfurt - 22 a viz Meurzh 1832 e Weimar) a oa ur skrivagner alaman. E oberenn bennañ Faust a vez gwelet evel unan eus pennoberennoù lennegezh ar bed. Ouzhpenn e labour evel skrivagner ez eo brudet ivez dre ma oa dedennet gant meur a dra : an tresañ, an optik hag ar vevoniezh.
Wartburg mit Mönch und Nonne, Un dresadenn eus kastell Wartburg, savet gant Goethe d'ar 14 a viz Kerzu 1807

Taolenn

    1 E vuhez
    2 E oberennoù
        2.1 E brezhoneg
    3 Liammoù diavaez

E vuhez

Etre 1765 ha 1768 ez eas da studiañ ar gwir e skol-veur Leipzig. Goude-se e kendalc'has gant studioù e skol-veur Strasbourg (1770-1771). E 1772 e voe breutaer e lez-varn an impalaerezh e Wetzlar. Er memes koulz en doe un istor karantez gant Charlotte Buff, ar pezh a roas mennozhioù dezhañ pa skrivas Die Leiden des jungen Werthers. E 1773 e tistroas da Frankfurt, hag e skrivas Götz von Berlichingen. E 1774 e lakaas embann Die Leiden des jungen Werthers. E miz Du 1776 en em stalias e Weimar. An dugez Anna Amalia a c'houlennas gantañ ober war-dro he mab. Ouzhpenn bezañ kuzulier e voe Goethe ur seurt ministr eno. Eno ivez e teskas an douarouriezh hag ar vaenoniezh. Adalek 1782 e reas war-dro arc'hant ar stad. D'an 3 a viz Gwengolo 1786 ez eas kuit dre guzh eus Carlsbad (Karlovy Vary hiziv an deiz, er Republik Tchek) war-du Italia. Eno e chomas betek 1788. Er bloavezh-se e tistroas da Weimar, hag e voe lakaet da vinistr. E 1794 e kejas gant Schiller. En em anavezout a raent abaoe 1788. Diwar o mignoniezh e tiwanas al luskad anvet klaselezh Weimar. Rener c'hoariva Weimar e voe etre 1791 ha 1817.
Goethe ha Schiller, delwenn e Weimar
E oberennoù
E brezhoneg

    Reineke Fuchs



Commons
Muioc'h a skeudennoù diwar-benn
Johann Wolfgang von Goethe

a vo kavet e Kerandafar.
Liammoù diavaez

Oberennoù Goethe
William Shakespeare
(Adkaset eus Shakespeare)
Traffic cone.png
Krogit e-barzh !
Un danvez pennad eo ar pennad-mañ ha labour zo d'ober c'hoazh a-raok e beurechuiñ.
Gallout a rit skoazellañ Wikipedia dre glokaat anezhañ. 

    Disambig colour.svg Gant ar ger Shakespeare e tegouezher amañ. Evit sterioù all ar ger, gwelit Shakespeare (disheñvelout).

Hw-shakespeare.png

Un dramaour hag ur barzh eo William Shakespeare, ar skrivagner brudetañ e bed al lennegezh saoznek. E Stratford-upon-Avon eo bet ganet e miz Ebrel 1564 ha badezet d'an 26 a viz Ebrel. Lidet e vez e zeiz-ha-bloaz d'an 23 p'emañ gouel sant Jord, paeron Bro-Saoz. Marvet eo bet d'an 23 a viz Ebrel 1616.Pa oa ar Rouanez Elesbed Iañ o ren e mare e obererezh lennegezh ec'h aparchant oberenn Shakespeare da vare al lennegezh elesbedat. Skrivañ a reas 1 600 sonedenn, met n'eus nemet un ugent pezh-c'hoari ma vezer sur eo Shakespeare an oberour anezho. Tabut a zo bet war peseurt lodenn labour a zo bet sevenet gantañ. P'en deus asantet da embannadurioù 'zo, reoù all a zo bet savet hep e ali ha leun a fazioù int.

Taolenn

    1 Buhez
    2 E oberennoù
        2.1 Barzhoniezh
    3 C'hoariva
        3.1 Fentc'hoarioù
        3.2 Pezhioù-c'hoari istorel
        3.3 Trajediennoù
        3.4 Pezhioù-c'hoari kollet
        3.5 Pezhioù-c'hoari amwir
    4 Liammoù diavaez
    5 Notennoù ha daveoù

Buhez

N'eo ket gwall anavezet buhez William Shakespeare. Pa oa e vamm ganet en un tiegezh perc'henned douar e timezas ur pelleter a c'hounezas bezañ anvet da vaer Stratford. Ha William, trede bugel diwar 8, a yeas da studiañ d'ur grammar school (ur skol eil derez) ar gêr hag a yeas marteze da Skol-Veur Oxford e-pad un nebeud mizioù. Koulskoude e timezas, yaouankik a-walc'h, pa oa 18, gant Ann Hathaway. Tri bugel a zeuas er familh dindan 3 bloaz ha ne ouzer ket pelec'h e oant o chom.
E 1592 e ouzer e oa o chom e Londrez hag anavezet dija evel komedian ha dramaour. Soutenet e oa gant kont Southampton hag e tedias dezhañ un darn eus e varzhonegoù hag ur pezh-c'hoari. Prenañ a reas Shakespeare ul lodenn e kompagnunezh c'hoariva perc'hennet gant an aotrou kambrelan (Lord Chamberlain e saozneg).
War-dro bloavezhioù diwezhañ ar XVIvet e oa Shakespeare unan eus pennoù C'hoariva ar Voul-Douar (Globe Theater) ha goude-se e teuas da vezañ lodenner C'hoariva ar Blackfriars. Ne seblant ket bezañ chomet komedian goude 1603.
War-dro 1610 e teuas da Stratford en-dro. Mervel a reas a-raok 6 vloaz goude.
E oberennoù
Barzhoniezh

    Shakespeare's Sonnets
        Sonnet 15
        Sonedenn 60 (lakaet e brezhoneg gant Yann-Fulub Dupuy[1])
    Venus and Adonis
    The Rape of Lucrece
    The Passionate Pilgrim
    The Phoenix and the Turtle
    A Lover's Complaint

C'hoariva
Fentc'hoarioù

    The Tempest
    The Two Gentlemen of Verona
    The Merry Wives of Windsor
    Measure for Measure
    The Comedy of Errors (lakaet e brezhoneg gant Sylvain Botrel ha Marie-Hélène Morvan, Komedienn mil luiet)
    Much Ado About Nothing
    Love's Labour's Lost
    A Midsummer Night's Dream
    The Merchant of Venice (lakaet e brezhoneg gant Jean-Louis Émily, Marc'hadour Venezia)
    As You Like It
    Taming of the Shrew (lakaet e brezhoneg gant Jean-Louis Émily, Ar Geben Doñvaet)
    All's Well That Ends Well
    Twelfth Night or What You Will
    The Winter's Tale
    Pericles, Prince of Tyre
    The Two Noble Kinsmen
    Cymbeline

Pezhioù-c'hoari istorel

    King John
    Richard II
    Henry IV, part 1
    Henry IV, part 2
    Henry V
    Henry VI, part 1
    Henry VI, part 2
    Henry VI, part 3
    Richard III
    Henry VIII

Trajediennoù

    Romeo and Juliet (bet lakaet e brezhoneg gant Klerg, Romeo ha Julieta)
    Troilus and Cressida
    Coriolanus
    Titus Andronicus
    Timon of Athens
    Julius Caesar
    Macbeth (bet lakaet e brezhoneg gant Roparz Hemon, Makbez)
    Hamlet
    King Lear
    Othello (bet lakaet e brezhoneg gant Klerg)
    Antony and Cleopatra

Pezhioù-c'hoari kollet

    Love's Labour's Won
    Cardenio

Pezhioù-c'hoari amwir

    Edward III
    Sir Thomas More

Liammoù diavaez

    Open Source Shakespeare
    Dornlevrioù evit an holl oberenn
    British Library; 93 skouerennoù embannadur orin in quarto
    Oberennoù klok


Brezhoneg
Brezhoneg
(Brezhoneg)
Perzhioù
Komzet e : 	Breizh
Rannved : 	Europa
Komzet gant : 	etre 206 000 [1] ha 295 000 [2].
Renkadur : 	goude 100
Familh-yezh : 	Yezhoù indezeuropek

    Yezhoù keltiek
        Predeneg
            Brezhoneg

Statud ofisiel
Yezh ofisiel e : 	
Akademiezh : 	
Kodoù ar yezh
ISO 639-1 	br
ISO 639-2 	bre
ISO 639-3 	
Kod SIL 	BRE
Sellit ivez ouzh ar pennad Yezh.

Ur yezh keltiek a orin eus an Enez Vreizh (Breizh-Veur/Preden) hag eus skourr ar yezhoù predenek eo ar brezhoneg. A-gozh e vez komzet ha skrivet e Breizh. Tamm-ha-tamm eo bet strishaet e implij da Vreizh-Izel (er c'hornôg d'ul linenn hag a ya dre vras hiziv an deiz eus Plouha da Wened). Ganet e vije diwar ur voutinded yezh a vije bet etre Enez Vreizh ha Breizh Vihan (Arvorig) (e-tro dibenn an Henamzer).

Taolenn

    1 Istor diavaez ar brezhoneg
    2 Marevezhioù ar brezhoneg
    3 An deskadurezh
    4 Geriadurouriezh
    5 Rannyezhouriezh
    6 Petra zo dibar d'ar brezhoneg ?
        6.1 Tres ar verb : ober / bezañ oc'h ober
        6.2 « Araogennoù displeget »
    7 Taolenn geñveriañ gerioù
    8 Stourmoù evit ar yezh
    9 Gwelet ivez
    10 Stourmoù evit ar yezh:
    11 Politikerezh evit ar Yezh
        11.1 En deskadurezh
        11.2 Er vuhez foran
    12 Diouer a stourm evit ar yezh
    13 Pegement a vrezhonegerien
    14 Pennadoù kar
    15 Krennlavaroù diwar-benn ar brezhoneg
    16 Liammoù diavez
    17 Notennoù

Istor diavaez ar brezhoneg
Diouzh an diagnostig war stad ar brezhoneg, 2004, Ofis ar Brezhoneg.

Bet eo komzet ar brezhoneg gant pennoù bras Stad Breizh betek an XIIvet kantved ha, da c'houde eo bet dilezet ganto. Deuet eo tamm-ha-tamm da vezañ yezh Goueled Breizh hag ar bobl vunut p'eo bet dilezet d'e dro gant an noblañs hag ar vourc'hizien zo aet war ar galleg. Evit skrivañ ec'h implije duged Breizh al latin ha, diwezhatoc'h (XVvet kantved), ar galleg. Chomet ez eus gerioù prizius diwar ar brezhoneg kozh a vez implijet hiziv an deiz da sevel gerioù brezhonek nevez war tachennoù evel ar brederouriezh ha skiantoù mab-den, da skouer. Ur yezh keltiek eus skourr ar yezhoù predenek eo ar brezhoneg. Kar-tost eo d'ar c'hembraeg ha, marteze, un tammig d’ar galianeg (hag a zo aet da goll da vat war-dro kreiz ar VIIvet kantved), met n'eus tamm prouenn e bet e vefe bet levezonet ar brezhoneg gant ar galianeg peogwir n'ouzer ket nemeur a dra a-zivout stad ar galianeg en amzer donedigezh Brezhoned an Inizi da Vreizh-Vihan ha n'ouzer ket kalz hiroc'h diwar-benn brezhoneg an amzer-se kennebeut. Anavezet eo ar brezhoneg gant an ABU evel ur yezh evel a re all.

N'he deus ket ar vonarkiezh graet netra a-enep d'ar yezhoù disheñvel eus ar galleg met adal an Dispac'h gall eo bet cheñchet an traoù. Kroget ez eus bet da zeskiñ galleg d'an holl dud ha da waskañ war un dro an holl yezhoù all a veze graet patois anezho en un doare dismegañsus. E Breizh peurgetket, a-drugarez da zoareoù kriz da lakaat mezh war bugale er skolioù Stad pe gatolik. Dalc'het e voe d'ar politikerezh-se da lazhañ ar brezhoneg betek ar bloavezhioù 1960, da lavaret eo betek ar mare ma voe echuet well-wazh gant ar skolioù da zegemer bugale dic'hallek desavet e brezhoneg gant o zud.

Hiziv an deiz ha pa gendalc'hfe ar politikerezh gall da lakaat galleg dre holl abalamour m'eo "yezh ar Republik" e vez komzet brezhoneg gant e-tro 300 000 a dud c'hoazh (e-skoaz 1 300 000 er bloaz 1930). Evit diskouez pegen kriz eo bet an traoù a-enep ar brezhoneg ez eus ur frazenn anavezet mat a lavar splann an traoù : "Il est interdit de cracher par terre et de parler breton". E penn-kentañ an XXvet kantved ne ouie an hanter eus an dud nemet brezhoneg hag an hanter all a ouie an div yezh. Er bloaz 1950 ne chome mui nemet 100 000 a dud na ouient nemet brezhoneg.

Hiziv an deiz ez eo ar brezhoneg ar yezh keltiek nemeti hep statud ofisiel ebet. Ne fell ket d'ar gouarnamant lakaat cheñch mellad 2 ar vonreizh bet degemeret er bloaz 1994 hag a embann "La langue de la République est le français". Ingal en em vod dekmiliadoù a dud e Frañs evit goulenn ma vefe kemmet al lezenn-se : En Europa ne vez kavet ul lezenn nevel-se nemet e Frañs.

Nevez zo eo bet ar skolioù Diwan o klemm dirak Lez europat gwirioù mab-den evit ma vefe doujet ouzh gwirioù ar Vretoned e-keñver o yezh.

Brezhoneg a vez komzet ivez en estrenvro hag e Bro-C'hall, er c'hêrioù bras dreist-holl.
Marevezhioù ar brezhoneg
« Spilhennig » : merk ar vrezhonegerien.

Boas eur da rannañ istor ar brezhoneg e meur a varevezh : Betek an VIIvet kantved ne oa bet kemm bras ebet etre ar predeneg komzet e Breizh-Vihan hag an hini komzet e Breizh-Veur.

    An henvrezhoneg, eus ar VIIvet kantved betek an XIvet kantved. N’anavezomp yezh ar mare-se nemet dre dammoù frazennoù berr-berr, gerioù (spisc'herioù), anvioù tud hag anvioù lec’h.
    Ar c’hrennvrezhoneg, eus an XIvet kantved betek ar XVIvet kantved. Eus an amzer-se ec’h anavezomp dreist-holl pezhioù-c’hoari, hir-mat alies a-walc’h.
    Ar brezhoneg raknevez eus ar XVIIvet kantved betek penn kentañ an XIXvet kantved.
    Ar brezhoneg kempred betek bremañ.

An deskadurezh

Er bloaz 1977 eo bet krouet ar skolioù Diwan. Er skolioù-se e vez desket dre ar brezhoneg (4 087 skoliad da vare an distro-skol e 2015[3]).

Klasoù divyezhek zo ivez e skolioù Stad Div Yezh (7 128 skoliad[4]) zo hag e skolioù katolik prevez Dihun (5 130 skoliad[5]). Miliadoù a dud yaouank (16 345 e 2015) a ya da skolioù seurt-se adal ar skol-vamm betek fin al lise.
Geriadurouriezh

    Mont da welet ar pennad : geriadurouriezh ar brezhoneg.

Rannyezhouriezh

    Mont da welet ar pennad : rannyezhouriezh ar brezhoneg.

Petra zo dibar d'ar brezhoneg ?
Tres ar verb : ober / bezañ oc'h ober

Evel en iwerzhoneg ez eus daou stumm da bep amzer verb e brezhoneg. Kemm zo etrezo hervez m'eo boas an ober pe n'eo ket. Kavet e vez traoù evel-se e saozneg ivez. Kavout a reer en amzer-vremañ ur stumm boas hag ur stumm war ober :

    Me zo o komz gant ma amezeg
    Me a gomz gant ma amezeg (bep mintin)

Er verb bout (bezañ) hag er verb kaout avat ez eus daou stumm disheñvel hep stumm war ober ebet (gant ar « verb bezañ + o + anv-verb ») :

    Skuizh on hiziv
    Skuizh e vezan da Wener
    naon am eus heno(a)zh
    naon am bo fenoz
    naon am bez bemnoz

« Araogennoù displeget »

Evel er yezhoù keltiek all a-vremañ e vez displeget an araogennoù e brezhoneg hervez ar gour, da lavaret eo ez a ar raganvioù-gour d'ober ur ger hepken gant an araogenn zo araozo.
Gant an araogenn gant Gant + ... 	Displegadur
me 	ganin
te 	ganit
eñ 	gantañ
hi 	ganti
ni 	ganimp pe ganeomp
c'hwi 	ganeoc'h
i 	gante pe ganto
Taolenn geñveriañ gerioù

Dre an daolenn dindan e c'haller gwelet ar pezh zo heñvel etre brezhoneg (hini Gwened ha KLT) ha kerneveureg, gallaoueg ha galleg. Gellout a reer gwelet traoùigoù heñvel e brezhoneg ha gallaoueg, da skouer an doare da lavaret « gwiñver », kazh-koad neuze e brezhoneg ha chat-de-boéz savet o-daou war an hevelep patrom, met war harzoù ar brezhoneg hepken e vez kavet an doare-se (Sant-Yann-Brevele), hag e Gwernenez, e Breizh-Uhel e kaver dre vras chat d'étchuiré, chat d'écureuil, evel en ul lodenn vras eus ar yezhoù oïl[6].
Kerneveureg (FSS) 	Brezhoneg (KLT) 	Gwenedeg 	Gallaoueg 	Galleg
gwenenen 	gwenanenn 	guérenen 	avètt 	abeille
kador 	kador 	kadoér 	chaérr 	chaise
keus 	formaj/fourmaj/keuz 	fourmaj 	fórmaij 	fromage
yn mes 	er-m(a)ez 	er-mêz 	desort 	sortie
kodha 	kouezhañ 	kouehel 	cheir 	tomber
gaver 	gavr 	gavr 	biq 	chèvre
chi 	ti 	ti 	ostèu 	maison
gweus 	gweuz/muzell 	muzell 	lip 	lèvre
ganow 	genoù/beg 	beg 	góll 	bouche (gueule)
niver 	niver 	niver 	limerot 	numéro
peren 	perenn 	perenn 	peirr 	poire
skol 	skol 	skol 	escoll 	école
gwiwer 	gwiñver, kazh-koad 	razh-koed, kazh-koed 	chat d'écureuil (chat-de-boéz) 	écureuil
steren 	steredenn/sterenn 	sterenn 	esteill 	étoile
megi (? - s.o. moged) 	butunat/fumiñ 	butunat 	betunae 	fumer (du tabac)
hedhyw 	hiziv/hirio/hiriou/hidiv 	hiniv, hirio, hidiv 	anoet 	aujourd'hui
hwibana 	c'hwibanañ/c'hwitellat/sutal… 	c'hwitellat 	sublae 	siffler
Stourmoù evit ar yezh
Gwelet ivez

    Diwan
    Div Yezh
    Dihun
    Ofis ar Brezhoneg
    Lec'h ar brezhoneg er skolioù.

Stourmoù evit ar yezh:

Kalz anezho zo bet. Ar re nevesañ zo stourmoù difeuls alies ha dic'hortoz.

    Ur strollad nevez a stourm evit ar yezh er vuhez foran gant fent ha preder, anvet Ai'ta! (deomp dezhi, e brezhoneg Treger, S.O [1]).
    Ur stourm all zo anezhañ eo ar stourm livadureg. Da heul Stourm ar Brezhoneg eo. Kement hini hag a stourm evit ar yezh a zo pedet neuze da ginklañ ur blog gant e wellañ livadurioù (S.O [2]).

Politikerezh evit ar Yezh
En deskadurezh

A-benn talañ ouzh an diouer a gelennerien stummet war an deskadurezh vrezhoneg ez eus bet krouet yalc'hadoù gant ar rannvroioù hag ar c'huzul bro. Anvet e vezont yalc'hadoù Desk ha Skoazell.

    Bruderezh evit ar yalc'had Skoazell Desk

    Lod levrigoù a-benn broudañ studierien da vont etrezek goulenn ar yalc'had Skoazell Desk

Er vuhez foran

Er vuhez foran e adkaver ar Brezhoneg dindan daou stumm, pe ur c'hoant brudañ ar yezh pe diskouezh ez eo ur strollad pe un den politikel a-du gant ar yezh; pe un implij Brezhoneg gant tud brezhonegerien anezho o implij ar yezh gant un doare boutin.

Muioc'h-mui e adkaver ivez ar yezh vrezhon e-liamm gant ar bed ekonomikel. Abeg a zo da gement-mañ dre ur c'hoant da welet ar yezh o tiorenn, dre kar an dud d'ar yezh lod anezho bet desket en Brezhoneg ha deuet da vezañ aktourien ar bed ekonomikel. An abeg a genwerzh a zo ivez dre endroadur spered an dud a fell dezho adkavout un aergelc'h gwirion ha gwriziennet donoc'h en o tro-war-dro.

    Pannel diyezhek e Stankoù Apigné (Il-ha-Gwilen)

    Pennel divyezhek er vro-Vigoudenn en ur stal bleunioù

    Ti an douristed e Karaez, pannel degemer diyezhek

Diouer a stourm evit ar yezh

E miz Kerzu 2006 e oa bet Marc ar Fur, kannad UMP (tu dehoù gall) Loudieg o kinnig e parlamant Pariz ur mennad savet evit anavezout ar yezhoù rannvro er Vonreizh c'hall: kannad ebet eus ar PS gall e Breizh (na Jean-Yves an Drian, a zo ivez prezidant Kuzul Rannvro Breizh) n'en doa mouezhiet gant kinnig ar Fur.

Er maez eus an Emsav e adkaver nebeut implij eus ar yezh vrezhon war an dachenn bolitikel. An implij a zo dreist-holl unan evit desach mouezioù war-zu ur strollad pe un den politikel. Ral eo da gavout ur c'hoant gwirion da souten ar yezh.
Pegement a vrezhonegerien

Hervez un enklask kaset en-dro gant Fañch Broudig ha TMO, paeet gant Kuzul Rannvro Breizh, ne vije nemet 207 000 brezhoneger ken e 2007. Hervez enklask an INSEE, kempoelloc'h hervez Hervé Abalain[7], graet e 1999, e vefe 295 000[8]. Hervez Efficience 3 (2001) e vefe 300 000[9]. Ur 100 000 a dud bennak pe ouzhpenn a gompren mat ar yezh hep kaozeal anezhi[10].
Tud zo ivez o komz brezhoneg e New York ; ar vrezhonegerien-mañ oa degennoù bennaket anezho e 2012, eme BZH New York, kevredigezh ar Vretoned aze[11]. N'eo ket gouiet hag ar re-se a gomz ar yezh a-wechoù pe bemdez, pe ar seurt rannyezh kaojeet ganto enni kennebeut.
Pennadoù kar

    Deskadurezh vrezhonek
    Lennegezh vrezhonek
    Skrivagnerien vrezhonek

Krennlavaroù diwar-benn ar brezhoneg

    Ar Brezhoneg hag ar Feiz A zo breur ha c'hoar e Breizh.
    Hep brezhoneg Breizh ebet

Liammoù diavez

    Jouitteau, M. (2009-bremañ) ARBRES, wikiyezhadur ar brezhoneg, IKER, CNRS. (yezhadur wiki ar brezhoneg (skrivet e galleg), gant skouerioù troet ger-ha-ger ha keñveriadennoù gant yezhoù all).
    L'Ouest en mémoire (Ina) - Petra eo ar Brezhoneg
    Ethnologue

Notennoù

TMO 2007
INSEE 2001
(Ofis Publik ar Brezhoneg)
(Ofis Publik ar Brezhoneg)
(Ofis Publik ar Brezhoneg)
Eugène Rolland, Faune populaire de France, levrenn 7, p.150-157
Abalain (H.), Histoire de la langue bretonne, emb. Gisserot, 2000, p.37
Hervé Abalain, Le français et les langues historiques de la France Par Hervé Abalain, emb. Gisserot, 2007, p. 276
Hervé Abalain, Le français et les langues historiques de la France Par Hervé Abalain, emb. Gisserot, 2007, p. 276
Diwar F. Broudig, Brud Nevez, niv. 274, 2009, p. 38

    Ar yech vrezoneg e New York e 2012.. An-Amzair (31 'viz Kerzu 2012).

Wiktionary-logo-br.png
Sellit ouzh ar ger Brezhoneg er
wikeriadur, ar geriadur frank.
g • ka • ke
Yezhoù predenek
[diskouez]
Portal.svg 	Porched ar yezhoù hag ar skriturioù – Adkavit pennadoù Wikipedia a denn d'ar yezhoù.
Flag of Brittany.svg 	Porched Breizh – Adkavit pennadoù ha rummadoù Wikipedia a denn da Vreizh.
Rummad:

    BrezhonegYezhoù keltiekYezhoù FrañsPennadoù da neptuekaatMeneger yezhoù ar bed

Karaez-Plougêr
(Adkaset eus Karaez)
Karaez-Plougêr
Gwenn ha Du3.png Kumun eus Breizh
Kastell Kerampuilh
Kastell Kerampuilh
Ardamezioù
Anv gallek (ofisiel) 	Carhaix-Plouguer
Bro istorel 	Kernev Kernev
Melestradurezh
Departamant 	Penn-ar-Bed
Arondisamant 	Kastellin
Kanton 	Karaez (pennlec'h)
Kod kumun 	29024
Kod post 	29270
Maer
Amzer gefridi 	Kristian Troadeg
2001-2020
Etrekumuniezh 	KK ar Poc'hêr
Bro velestradurel 	Bro Kornôg Kreiz-Breizh
Lec'hienn web 	Ti-kêr
Poblañsouriezh
Poblañs 	7 397 ann. (2013)[1]
Stankter 	287 ann./km²
Douaroniezh
Daveennoù
lec'hiañ 	48° 16′ 42″ Norzh
3° 34′ 02″ Kornôg
Uhelderioù 	kreiz-kêr : 104 m
bihanañ 69 m — brasañ 169 m
Gorread 	25,81 km²
Breizh5dept.svg
Lec'hiañ ar gêr
Karaez-Plougêr
Map commune FR insee code 29024.png
kemmañ Lennit teuliadur ar patrom

Karaez, ent-hir Karaez-Plougêr, a zo ur gumun eus Breizh, pennlec'h kanton Karaez, ha kêr-benn Poc'hêr e Kerne. Er bloaz 1956 e voe kendeuzet Karaez gant Plougêr. Un enklozadur e oa Kêr-Garaez en homañ. E Penn-ar-Bed emañ, gennet etre tri departamant abaoe an dispac'h gall: Penn-ar-Bed, Mor-Bihan hag Aodoù-an-Arvor, ar pezh zo bet drastus evit hec'h armerzh.
Karaez2.gif

Taolenn

    1 Ardamezioù
    2 Istor
        2.1 Henamzer
        2.2 XVIIvet kantved
        2.3 Dispac'h Gall
        2.4 XXvet kantved
    3 Monumantoù ha traoù heverk
    4 Douaroniezh
    5 Dezougen
    6 Emdroadur ar boblañs abaoe 1962
    7 Brezhoneg
        7.1 Ya d'ar brezhoneg
        7.2 Buhez foran
        7.3 Deskadurezh
        7.4 Bugaligoù
    8 Kelaouiñ
    9 Post
    10 Gouelioù dibar
    11 Melestradurezh
    12 Tud
        12.1 Tud bet ganet eno
        12.2 Tud douaret eno
    13 Gevellerezh
    14 Sport
        14.1 Darvoudoù-sport a bep seurt
    15 Liammoù diavaez
    16 Dave ha notennoù

Ardamezioù
Blason ville fr Carhaix-Plouguer (Finistère).svg 	En aour, e ejon tremenant en argant.

    d'Hozier, 1696
    Notenn — Fazius eo un tamm an dresadenn amañ (n'eo ket gwenn ar c'herniel nag an ouroul)

Istor
Henamzer

    Vorgium eo anv latin ar geoded c'halian, kêr-benn an Osismied, a zo deut da vout Karaez.
    Kentañ roudoù tud eno a zo eus ar IVe kantved kt JK. Meneget eo e Taolenn Peutinger. Edo e-kreiz ur rouedad hentoù, galian da gentañ, roman goude, e stumm ur steredenn. Da skouer e kase an hentoù-se d'ar Pouldu dre Lannejenn ha Kemperle, da v-Blabia (Porzh-Loeiz bremañ) dre Henbont ha da Rieg dre Skaer ha Banaleg[2].

XVIIvet kantved

    Emsavadeg ar Bonedoù ruz: trubuilhoù a voe e kêr d'ar 6 ha d'ar 7 a viz Gouere 1675[3]; d'ar 6 e vo preizhet ha lakaet en arigrap ti Claude Sauvan, fermour an dleoù, an aotrou Châteaufort gant ur yoc'h a dud: 150 gwaz ha 42 vaouez a voe tamallet oute bet kemeret perzh en trubuilhoù, lazhet ur mevel, laeret gwin-ardant, argant, pezhioù-arrebeuri, paperioù, ha kendalc'het e voe d'ar 7 daoust d'ar gouarnour, an aotrou Kerloued, bout deut war al lec'h[4].

Dispac'h Gall

    Gant al lezenn eus an 26 a viz C'hwevrer 1790 e voe lakaet Karaez da benn ur bann[5].

XXvet kantved

    KaraezMonumantarrevarv02.jpg
    KaraezMonumantarrevarv01.jpg

    Brezelioù [6]:
        Brezel-bed kentañ: 145 gwaz eus Karaez ha 62 eus Plougêr a gollas o buhez abalamour d'ar brezel
        Eil Brezel-bed: mervel a reas 27 milour, 24 den all a va varvas, lazhet d'an Alamaned pe er c'hampoù-bac'h
        Brezel Indez-Sina: seizh gwaz a varvas
        Brezel Aljeria: pevar gwaz a varvas
        Liban: mervel a reas ur milour e 1983
        Bosnia: ur milour a varvas e 1997

    1956: bodet e voe Karaez ha Plougêr en ur gumun hepken, anvet "Karaez-Plougêr".

Monumantoù ha traoù heverk

    Iliz katolik Sant Treveur, parrez Karaez

    Iliz katolik Sant Pêr, parrez Plougêr

    Tiez kozh

    Ti ar Senechal

    Marc'h-du kozh, plasenn an Ti-gar

    Dourbont roman
    Pont Toull Vihan
    Iliz-parrez Sant Treveur, Karaez
    Iliz Sant Pêr, Plougêr
    Maner Kernigez
    Ti ar Senechal
    Pont ar Veilh Veur
    Kouent an Aogustined
    Kouent Karmez
    Kouent an Ospitalierezed
    Ar mirva henoniezh
    Plasenn an Tour d’Auvergne
    Chapel Santez Anna
    Kastell Kerampuilh
    Ar C’hastell Ruz
    Marc'h-tan kozh

    Bez ar C'hommonwealth e bered ar gumun

    KaraezBezarmilourkanadianRCAF.jpg

Bro 	Niver a soudarded
Canadian Red Ensign 1921-1957.svg Kanada 	1 (aerlu)
Hollad 	1

Mervel a reas d'an 13 a viz C'hwevrer 1943 e-pad an Eil Brezel Bed[7].
Douaroniezh
Dezougen

    KaraezTi-gar.jpg

    An ti-gar.

Emdroadur ar boblañs abaoe 1962

Niver a annezidi
Brezhoneg

    E 1921, d'an 2 a viz Gwengolo, e voe votet un het gant kuzul-kêr Karaez evit goulenn ma vije kelennet ar brezhoneg er skolajoù hag el liseoù hag e vije posupl tremen un arnodenn brezhoneg er vachelouriezh.

Ya d'ar brezhoneg

    D'ar 27 a viz Gwengolo 2004 e oa bet votet ar garta Ya d'ar brezhoneg gant kuzul-kêr ar gumun.
    D'ar 14 a viz Meurzh 2005 e oa bet roet da gumun Karaez al label Ya d'ar brezhoneg live 2.
    D'an 31 a viz Genver 2009 e oa bet roet da gumun Karaez al label Ya d'ar brezhoneg live 3.

Buhez foran

    KaraezTi-Kêr.jpg

    Unan eus ar c'humunioù e-penn a-raok evit lakaat ar brezhoneg war wel er vuhez foran eo Karaez abaoe ar bloavezhioù 1980 da nebeutañ. Bet eo ar gumun gentañ o staliañ panelloù heñchañ divyezhek, pa oa maer Jean-Pierre Jeudy. Gant Kristian Troadeg, maer abaoe 2001 ez eus bet graet ur c'hammed all war-raok ha votet ez eus bet un destenn politikerezh yezh a-unvouezh. Ur bodad trakêr a vod dileuridi eus Ofis Publik ar Brezhoneg, kevredigezhioù brezhonek ar gumun hag hiniennoù kar-o-yezh zo bet savet dindan renerezh Visant Abaziou eilmaer brezhoneger e-karg eus ar sevenadur.
    E 1999 eo bet staliet sez Ofis ar Brezhoneg, benveg politikerezh yezh Rannvro Breizh e Karaez, gant ar Rannvro.

Deskadurezh

    Skolioù divyezhek a zo eno abaoe 1985.
    E Karaez eo bet staliet al lise Diwan kentañ e Breizh.
    E 2011 ez eus kaoz da serriñ an hentad vrezhonek en eil derez er skolioù Stad.
    E distro-skol 2013 e oa enskrivet er skol Diwan hag er c'hlasoù divyezhek 491 skoliad (24,8% eus skolidi ar gumun evit a sell ouzh ar c'hentañ derez)[8].

Bugaligoù

    Al liezdegemer "Galipette/Toutig penn" en deus sinet Live 1 karta Divskouarn.
    Al liezdegemer "La main dans la main" en deus sinet ul live tost da live 1 karta Divskouarn.

Kelaouiñ

    KaraezPoherHebdo.jpg

    E Karaez emañ sez ar gazetenn c'hallek sizhuniek Poher-Hebdo.

Post

    KaraezTi-post.jpg

    An ti-post.

Gouelioù dibar

    Gouel an Erer Kozh, e miz Gouere
    Bagadañs, e miz Gouere
    Saloñs al Levrioù ha Romantourien Breizh, en diskaramzer

Melestradurezh
Listenn maered Karaez
Mare 	Anv 	Strollad 	Karg
1792 		Théodore Le Gogal 		
a-raok 1845 	goude 1845 	Bernard 		Kuzulier-meur
a-raok 1853 	goude 1867 	Révault 		Kuzuliad-kêr e 1866
a-raok 1877 	goude 1880 	Joseph Nédellec 		noter. Kuzulier-meur hag kannad
a-raok 1900 	goude 1900 	Anthoine 		
1906 	mae 1945 	Ferdinand Lancien 	Strollad radikal-sokialour 	Senedour
c'hwevrer 1957 	meurzh 1977 	Jean Rohou 	dehou diseurt 	tisaver labourioù foran
meurzh 1977 	mezheven 1995 	Jean-Pierre Jeudy 	Strollad Komunour Gall 	Kuzulier-meur kanton Karaez-Plouger.(1973-1979)
mezheven 1995 	meurzh 2001 	André Le Roux 	Unvaniezh evit an demokratelezh Gall 	apotiker
meurzh 2001 	bremañ 	Christian Troadec 	kleiz diseurt 	kazetenner
N'eo ket anavezet c'hoazh an holl fedoù.
An ti-kêr ha skritell divyezhek da-geñver un tennad eus an Dro-C'hall war varc'h-houarn (2011).
Tud
Tud bet ganet eno

    1743 : Théophile-Malo Corret de La Tour d'Auvergne
    1909 : Vefa de Bellaing, songarourez, emsaverez yezh ha sevenadur Breizh ha barzhez

Tud douaret eno

    Frañsez Jaffrennou-Taldir.

Bez Taldir e bered ar gumun
Gevellerezh

Gevellet eo kêr gant:
Bro 	Kêr 	Abaoe 	Bro 	Kêr 	Abaoe
Flag of the Basque Country.svg Euskal Herria 	Oiartzun 	1994 	Flag of Germany.svg Alamagn 	Waldkappel 	1970
Flag of Ireland.svg Iwerzhon 	Carraig Mhacaire Rois 	1996 	Flag of England.svg Bro-Saoz 	Dawlish 	1977
Flag of the Netherlands.svg Izelvroioù 	Rijnwoude 	1996 	Flag of Palestine.svg Palestina 	El Arroub 	2003
Sport
Darvoudoù-sport a bep seurt

    6 a viz Gouere 2011 : 5vet tennad-hent Tro Bro-C'hall etre Karaez hag ar C'hab Frehel; trec'h eo Mark Cavendish (Enez-Vanav).

Liammoù diavaez

Commons
Muioc'h a skeudennoù diwar-benn
Karaez-Plougêr

a vo kavet e Kerandafar.

    (br) Lec'hienn an ti-kêr
    (br) Karaez-Plougêr war lec'hienn Geobreizh
    L'Ouest en mémoire (Ina) - Daspun etrebroadel ar c'hoarioù Kelted e Karaez-Plougêr 1990
    L'Ouest en mémoire (Ina) - Gouel an Erer Kozh 1995
    L'Ouest en mémoire (Ina) - Spered Kreiz Breizh 1998
    (fr) Istor Vorgium

Dave ha notennoù

Roadennoù ofisiel e lec'hienn an EBSSA
Henri Guiriec, La Région de l'Ellé - bas et haut Ellé, e ti an aozer, 1939, (e galleg), pajennoù 16 ha 17
Yvon Garlan ha Claude Nières, Les Révoltes bretonnes de 1675 - papier timbré et bonnets rouges, Éditions Sociales, Pariz, 1975 (e galleg), pajennoù 113, 119 ha 120
Jean Lemoine, Documents inédits relatifs à la Révolte du Papier timbré en Basse Bretagne en 1675, Bulletin de la Société archéologique du Finistère, 1896, pajennoù 126 ha 127
J. B. Duverger, Collection complète des lois, décrets, ordonnances, règlemens avis du Conseil d'Etat, Levrenn gentañ, Eil embannadur, Pariz, 1834, p.105
Monumant ar re varv
Commonwealth War Graves Commission

    Ofis Publik ar Brezhoneg

Rummad:

    Karaez-PlougêrKumunioù Penn-ar-BedKumunioù KerneEmsavadeg ar Bonedoù ruzPennlec'hioù bannoù BreizhBezioù-brezel ar C'hommonwealth e Penn-ar-Bed

Frañsez Jaffrennou
Frañsez Jaffrennou
Frañsez Jaffrennou
Frañsez Jaffrennou, e Kendalc'h keltiek
Caernarfon e 1904
Anv ofisiel 	François Joseph Claude Jaffrennou
Anv pluenn 	Julien Carentoir
Fanch
Ar Furcher
Gwilherm
Herninn
Jean du Tacotac
Taldir
Taldir ab Herninn
Teod Lem
Wel Skler
Obererezh 	Barzh, kazetenner, saver pezhioù-c'hoari
Ganedigezh 	d'ar 15 a viz Meurzh 1879
e Karnoed, Breizh Breizh
Marv 	d'ar 23 a viz Meurzh 1956
e Brageirac, Banniel Okitania Okitania
Yezh skrivañ 	Brezhoneg
Galleg
Oberennoù pennañ
An Hirvoudoù
An Delenn Dir
Prosper Proux, studiadenn war e vuhez, e lizerou, e varzoniez (tezenn)
Ur wech e oa... ur c'hrennard, un deskard, ur soudard
kemmañ Lennit teuliadur ar patrom

Frañsez Jaffrennou, Taldir e lesanv, a oa ur c'hazetenner, un drouiz, ur skrivagner brezhonek hag un emsaver breizhat, ganet e Karnoed d'ar 15 a viz Meurzh 1879 ha marvet d'ar 26 a viz Meurzh 1956 e Brageirac[1] (departamant an Dordogne, en Okitania).

Mab e oa da Glaoda Jaffrennou, bet noter e Karnoed ha da Anna Roparzh, eus Bolazeg. Tad e oa d'ar soner Gweltaz Jaffrennou.

Taolenn

    1 E vuhez
    2 Oberennoù
    3 Notennoù
    4 Liammoù

E vuhez

Ober a reas e studi e skolaj Itron-Varia Wengamp a-raok mont da hini Sant Charlez e Sant-Brieg. Anaoudegezh a reas eno gant Frañsez Vallée a oa kelenner war ar brezhoneg.

E Roazhon e tapas e aotreegezh war ar gwir, evel e dad, en ur heuliañ kentelioù brezhoneg Joseph Loth, asambles gant Pêr ar Rouz. Tremen a reas un doktorelezh lennegezh, e brezhoneg, diwar-benn ar barzh ha kaner Prosper Proux. Bet eo Taldir an den kentañ o skrivañ un dezenn skol-veur e brezhoneg. Er bloaz 1900 e savas strollad ar "Studieren Vreton" gant Leon ar Berr. Er bloaz 1903 en doa tapet lakat anaout "Bro Goz ma Zadou" da "gan broadel" e kendalc'h URB (Union Régionaliste Bretonne).

Etre an daou vrezel e stourmas Taldir evit ar brezhoneg hag e klaskas broudañ ar Vretoned da chom stag ouzh o gwrizioù ha hengounioù. Staliet e Karaez ez eas war ar vicher a varc'hadour gwin. Desevel a reas e vugale e brezhoneg ar pezh a oa dibaot-kaer a-berzh ur bourc'hiz (an hini nemetañ e kêr Garaez e voe oc'h ober kement-se). Sevel a reas ur gazetenn sizhuniek e brezhoneg anvet Ar Bobl a oa skignet er Poc'hêr. Evel un toullad kefredourien vreton eus Emsav brezhonek ar mare-se, levezonet gant emsav Kembre, e oa ezel Taldir eus Goursez Breizh, a glaskas kas war-raok. Unan eus ar re gentañ a ziazezas gouelioù breizhek e voe Taldir ivez.

D'ar 1añ a viz Kerzu 1940 e sinas, a-gevret gant Markiz an Estourbeillon ha Roparz Hemon, ur reketig anvet Placet au Maréchal Pétain, Chef de l’État Français ("Plased d'ar marichal Pétain, Arlevier ar Stad-C’hall") evit ma vije kelennet ar brezhoneg er skolioù.[2]

E dibenn an Eil Brezel-bed e voe karc'hariet Taldir e toull-bac'h Maezgloagen e Kemper evel ar pep brasañ eus an emsaverien bolitikel ha sevenadurel breizhat. Tamallet e voe dezhañ bezañ flatret lervdier ar Gwazhioù, ar pezh a nac'has groñs. Kondaonet e voe hag harluet da Vro-C'hall, difennet ma voe outañ chom da vevañ e Breizh. Mervel a reas eno en harlu. Skrivet en deus Taldir ur pikol deizlevr brezel, diwar-benn ar Brezel-bed Kentañ hag an Eil Brezel-bed. Chomet diembann eo miret e eñvorennoù e Levraoueg Vroadel Kembre en Aberystwyth.

Brudet eo e eñvorennoù ha gantañ eo bet savet Bro gozh ma zadoù.

    Bez Taldir e bered Karaez.

Oberennoù

    Buez Sant Erwan, Sant-Brieg, moul. Sant Gwilherm, 1896.
    Buez Sant Briek, Sant-Brieg, moul. Sant Gwilherm, 1896.
    An Hirvoudou, Sant-Brieg, moul. Prudhomme, 1899.
    Gwerziou AbHerve ha Taldir, brezouneg ha keumraeg kenver-ouz-kenver, Sant-Brieg, moul. Gwion, 1899.
    C'hoari fentus ar bourc'hiz lorc'hus, pe histor plijadurus eun aotrou divrezhounek deut da veza eur Breizad mad (3 arvest), Montroulez, moul. Hamon, 1899.
    An Delen Dir, Sant-Brieg, moul. Prudhomme, 1900.
    Nigoudenn Berehar mestr-skol (2 arvest), Montroulez, emb. La Résistance, 1900.
    En tu all d'ar maro, Sant-Brieg, moul. Sant Gwilherm, 1900.
    Kanaouennou brezhonek, (3 levr), Gwened, moul. Lafolye, 1900-1901.
    Kanaouennou poblus (war follennou distag), Karaez, moul. Ar Bobl, 1902-1914.
    Barzaz Taldir Ab Herninn, Pariz, moul. Champion, 1903, 1911, 1923 ha 1934.
    Pontkallek, pe buez kaër ha maro mad eun dijentil a Vreiz, bet dibennet e Naoned er bloavez 1720 (5 arvest), Brest, moul. Derrien, 1903.
    Ar barz hag ar prokulor, (4 arvest), Karaez, moul. Ar Bobl, 1904.
    Janedig ar plac'h divroet, (2 arvest), Karaez, moul. Ar Bobl, 1904.
    Malo Korret an Tour d'Auvergne, (4 arvest), Karaez, moul. Ar Bobl, 1906.
    Seiz ha seiz-ugent divinadenn, Karaez, moul. Ar Bobl, 1908.
    Breiziz 1810-1910, Karaez, moul. Ar Bobl, 1901.
    Teatr brezonek poblus, (teskad), Karaez, moul. Ar Bobl, 1911.
    La genèse d'un mouvement - Ganedigez eun emzao, Karaez, moul. Ar Bobl, 1912.
    Prosper Proux, studiadenn war e vuhez, e lizerou, e varzoniez, (tezenn), Karaez, moul. Ar Bobl, 1913.
    Le grand dictionnaire français-breton de poche, Karaez, moul. Ar Bobl, 1914.
    Kenteliou labour-douar gant Gwilherm, mêrour, Karaez, moul. Ar Bobl, 1914.
    Histoire anecdotique de Carhaix, (Ancienne vorganium) en sept veillées, contée par un Génie romain, 1924 ; ademb. Kemper, moul. ATR, 1984.
    20 chansons populaires pour les Écoles de Bretagne sur les airs du Folklore celtique. Chant Breton et Chant Français, 1936 ; ademb. Pariz, moul. H Lemoine, 1954.
    Kanaouennou evit ar yaouankiz, Gwened, 1942.
    Ur wech e oa... Envorennou yaouankiz, Brest, emb. Armorica, 1944, 218 p. ; ademb. Ur wech e oa... ur c'hrennard, un deskard, ur soudard, Lesneven, emb. Mouladurioù Hor Yezh, 1985, 288 p.
    Trois Orphées aux enfers, asambles gant Ronan Pichery-Abroc'hell hag Auguste Boncors, 1952.

Notennoù

Bergerac hervez ar stumm ofisiel gallek.
Gw. Lennegezh ar brezhoneg en XXvet kantved, Levrenn gentañ, Frañsez Favereau, pajenn 71.
Loeiz Napoleon ar Rouz
(Adkaset eus Louis Napoléon Le Roux)

Loeiz Napoleon ar Rouz, pe Louis Napoléon Le Roux (Planiel 1890 - 1944) a oa ur broadelour breizhat.

Ganet e voe d'an 29 a viz Mae 1890 e Planiel . Aet eo da Anaon d'ar 5 a viz Eost 1944 e Londrez.

E miz Here 1911 e savas ar Parti Nationaliste Breton, pe Strollad Broadelour Breiz, gant e vreur, Pierre-André Le Roux ha Camille Le Mercier d'Erm. Perzh a gemeras ivez er gelaouenn Brug, savet en 1913-1914, gant Émile Masson e Pondivi, hag a glaske brudañ mennozhioù an tu kleiz e-touez kouerien Breizh. Labourat a reas evel sekretour gant Taldir Jaffrennou ha skrivañ a reas evit Ar Bobl.

Pa skrive pennadoù e sine bepred Louis N. Le Roux, rak ne felle ket dezhañ brudañ e eil anv-badez, “Napoléon”, a-hervez. Koulskoude eo-eñ an hini a stagas Napoléon ouzh e anv, ha den ne ouie perak. Pa zimezas ne roas nemet an anv Louis Marie Le Roux.

Emouestlañ a reas en arme Breizh-Veur e 1914. Goude ar brezel e kemeras ar vroadelezh saoz.

Bevañ a reas en Iwerzhon e-lec'h ma tarempredas ar vroadelourien. Skrivañ a reas buhezskrid Pádraig Mac Piarais(Patrick Pearse).

En 1921 e skrivas er gelaouenn La Bretagne libertaire.

Darempredet en deus al Labour Party ha mignon eo bet gant e rener James Ramsay MacDonald a voe kentañ kentañ ministr Breizh-Veur eus ar gostezenn-se (1924). En 1922, e troas e galleg oberennoù ar politikour breizhveuriat. E sekretour e voe ivez.

E 1931 e voe gweladennet gant Fant Rozeg a oa deuet da Iwerzhon da beurzeskiñ ar yezh.

E miz Gouhere 1936 e timezas da Marion Murphy en iliz St. Andrew, Westland Row, Dulenn.

Lazhet e voe e-kerzh bombezadegoù an Alamaned e Londrez e 1944. Beziet e voe d'an 10 a viz Eost 1944, e Surbiton, e Surrey, e Bro-Saoz.
Oberennoù

    Pour le séparatisme la question bretonne essai précédé du manifeste, Ed. du Parti nationaliste breton - Roazhon, 1911
    La Langue des Relations Interceltiques, embannadur À l'enseigne de l'hermine, Dinarzh, Embannadur Foyle's Welsh, Londrez (36 pajenn)
    L'Irlande Militante La Vie De Patrick Pearse avec une introduction historique et 15 photographies, Mouladurezh Commerciale de Bretagne, Roazhon, 1932

Daveoù

    Geriadur ar Skrivagnerien ha yezhourien gant Lukian Raoul, Al Liamm, 1992
    Dictionnaire biographique du mouvement breton XX-XXIe siècles gant Lionel Henry, Yoran embanner, 2013, iSBN 978-2-916579-59-7

Liammoù diavaez

    Helen's Family Trees (Gwezenn familh hiniennel, pajenn Murphy/Ar Rouz)



Donemat deocʼh er Wikipedia, an holloueziadur digor ha digoust, frank a wirioù ha liesyezhek, hag a cʼhall bezañ gwellaet gant an holl
57 378 pennad emeur o sevel bremañ e rann vrezhonek an holloueziadur.
Wikipedia evit ar pellgomzerioù hezoug

Porched Istor Istor · Skiantoù Skiantoù · Douaroniezh Douaroniezh · Arzoù Arzoù · Skiantoù an Den Skiantoù an Den · Yezhoù Yezhoù
Pennad ar miz
Ar Bobl a oa ur gazetenn sizhuniek e brezhoneg hag e galleg a veze embannet e Karaez etre 1904 ha 1914.

Krouet e oa bet gant Frañsez Jaffrennou (Taldir) hag Alexandre Le Goaziou o doa savet un ti-moullañ, Moullerezh ar Bobl, e Karaez, e 1904. Eus ur familh moullerien e oa Alexandre Le Goaziou ha Taldir-Jaffrennou, eñ, a oa troet gant ar gwir hag al lennegezh. D’ar 24 a viz Gwengolo 1904 e teuas an niverenn gentañ er-maez.

Peder fajenn a oa er gazetenn ha skrivet e veze ar pennadoù, hanter-hanter, e brezhoneg hag e galleg. Danvez a bep seurt a oa e-barzh : politikerezh, keleier, kanaouennoù, bruderezh… Moullet e veze 4000 skouerenn eus Ar Bobl ingal ha da vare ar votadegoù e veze moullet betek 6000 skouerenn.

Dont a reas tud da reiñ sikour da Jaffrennou, tud evel Leon ar Berr (Abalor) pe Louis Napoléon Le Roux (unan eus saverien Strollad Broadelour Breiz diwezhatoc'h), met Alexandre Le Goaziou, eñ, a adwerzhas e lodennoù da Jaffrennou ha mont a reas en-dro da Vontroulez da labourat e ti-moullañ e familh. Buan a-walc’h e sachas skipailh Ar Bobl trubuilhoù war e gein : taget e voe gant kazetennoù all ha gant politikourien eus ar vro, a gave abeg e mennozhioù breizhek Jaffrennou. Meur a wech e voe graet prosez d’Ar Bobl dirak al lezioù-barn ha kondaonet e voe da baeañ telloù-kastiz.

Gant Ar Bobl e veze aozet konkourioù e-touez ar skolidi da lakaat anezho da skrivañ brezhoneg : e 1911 e oa bet 154 skoliad o kemer perzh en ur genstrivadeg da dreiñ un destenn c'hallek e brezhoneg.

D'an 2 a viz Eost 1914 e teuas er-maez an niverenn diwezhañ eus Ar Bobl, e deroù ar Brezel-bed Kentañ.
(muioc'h...)
		
Keleier
Un tamm sell war red an darvoudoù

Doare ar 24 a viz C'hwevrer 2016 ha Keleier ar vro.
Banniel berber

    17 a viz C'hwevrer : bombezennoù zo bet lakaet da darzhañ en Ankara, e Turkia hag 28 den zo bet lazhet.
    15 a viz C'hwevrer : goulenn a ra Bosnia-ha-Herzegovina, ent-ofisiel, mont e-barzh Unaniezh Europa.
    12 a viz C'hwevrer : emgav etre ar pab Frañsez hag ar patriarch Kirill Iañ e Kuba, evit ar wech kentañ en istor an Iliz Katolik Roman hag an Iliz Ortodoks rusian.
    11 a viz C'hwevrer : evit ar wech kentañ ez eus bet evezhiet gwagennoù gravitadurel gant skiantourien.
    9 a viz C'hwevrer : unnek den zo bet lazhet en ur gwallzarvoud etre daou dren e Bad Aibling, e su Alamagn.
    7 a viz C'hwevrer : kemmoù zo bet degaset da vonreizh Aljeria ha lakaet eo bet an tamazight (skeudenn) da yezh ofisiel er vro.
    6 a viz C'hwevrer : ouzhpenn 100 den zo bet lazhet gant ur c'hren-douar e Taiwan.
    30 a viz Genver : war-dro un hanter vilion a Italianed zo bet o vanifestiñ e Roma a-enep un danvez lezenn a c’hallfe aotren an dimezioù etre tud heñvelreizh.
    27 a viz Genver : he dilez a ro Christiane Taubira eus ar gouarnamant gall. En he lec’h eo bet anvet Jean-Jacques Urvoas da vinistr ar Justis.
    25 a viz Genver : gant lez-varn Naoned eo bet embannet e ranko an annezidi kuitaat an dachenn ma’z eus anv da sevel un aerborzh etrebroadel e Kernitron-al-Lann, dindan daou viz.

Keleier ar Wiki

* War gresk e talc’h ar Wikipedia brezhonek da vont, hag emaomp bremañ en tu-hont da 56 000 pennad. Stabil e chom hor renk e-touez ar yezhoù all hag en 72vet renk emaomp e-touez ar raktresoù Wikipedia [1], evit an niver a bennadoù, etre ar belaruseg hag ar c'hirgizeg. Evit gouzout hiroc'h : An Deizlevr.

* E renkadur an holloueziadurioù hervez danvez ar pennadoù emaomp bremañ en 78vet plas [2], etre ar birmaneg hag ar c'hurdeg sorani. Ne labouromp ket a-walc'h war ar pennadoù a zo bet boulc'het, hag un toullad pennadoù diazez a vank c’hoazh d’hor Wiki-ni [3], evel tizh pe penisilin ha meur a hini all c'hoazh. Taolit ur sell ouzh roll ar pennadoù a ra diouer d’ar Wiki-mañ. Gallout a ra pep hini ac’hanomp klask sevel ar pennadoù a vank dimp. Mankout a ra dimp ivez pennadoù hir (n'hon eus nemet 22 evit ar mare).

* Evit kaozeal diwar-benn kement tra a denn d'ar Wikipedia brezhonek, gouzout petra zo nevez, reiñ ho soñj, kit bep an amzer d'ober un dro betek Tavarn ar wikipedourien.

* Taolit ur sell ouzh ar pennadoù nevez-voulc'het gant hor c'henlabourerien ha roit dorn d’o reizhañ, d’o gwellaat, d’o astenn, d’o fonnusaat. Gallout a ra neb a gar degas kemmoù d’ar pennadoù ma vank traoù enno, pe ma'z eus mankoù enno. Ma n’oc’h ket asur eus an doare da ober, sellit ouzh Skoazell:Penaos kemmañ ur bajenn, pe c’hoazh ouzh Wikipedia:Fazioù stankañ.

* E-touez ar raktresoù kar da hini Wikipedia, emañ hini ar Wikimammenn, un dastumad levrioù brezhonek, kuit a wirioù, pe c’hoazh hini ar Wikeriadur. Kit da deurel ur sell outo !
A bep seurt

A bep seurt

    Porched ar gumuniezh (Amañ e kavo ar re nevez ar pep retañ da c'houzout, hag alioù ha skoazell evit kregiñ ganti)
    Nuvola apps kteatime.png
    Tavarn ar wikipedourien : demata, kafeta, marc'hata, teodata ha chopinata
    An Deizlevr
    Pennadoù nevez. Ar pennadoù nevez-voulc'het gant hon c'henlabourerien. N'int ket peurechu, ha gallout a rit reiñ ho skoazell da gas anezho da benn.
    Roll ar porchedoù
    Erbedennoù war live ar yezh
    Goulenn diverkañ ur pennad pe ur rummad
    Ar fazioù yezh stankañ a vez graet gant ar genlabourerien ha penaos diwall diouto.
    Goulenn ur pennad
    Pennadoù a ra diouer d'ar Wiki-mañ
    Termenadurezh ha dibaboù pleustrek evit ar wiki
    Danvez pennadoù da vezañ klokaet
    Labour kumuniezhel

Fazioù zo marteze e pajennoù ar wikipedia. Amañ e vint renablet, e pajenn ar reizhadennoù da ober e-barzh yezh ar wikipedia
Wikimedia-logo.svg
Ur raktres deus ar Wikimedia Foundation eo Wikipedia
Commons 	Commons
Bank roadennoù liesvedia 	MediaWiki 	MediaWiki
Diorren poelladoù 	Meta-Wiki 	Meta-Wiki
Kenurzhiañ 	Wikilevrioù 	Wikilevrioù
Levrioù ha testennoù frank 	Wikiroadennoù 	Wikiroadennoù
Diaz anaoudegezh 	Wikikeloù 	Wikikeloù
Keloù digor
Wikipedia 	Wikipedia
Holloueziadur 	Wikiarroud 	Wikiarroud
Dastumad arroudennoù 	Wikimammenn 	Wikimammenn
Al levraoueg dieub 	Wikispesad 	Wikispesad
Roll ar spesadoù bev 	Wikiskolveur 	Wikiskolveur
Binvioù frank evit deskiñ 	Wikeriadur 	Wikeriadur
Geriadur & tezorus





