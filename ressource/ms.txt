Pablo Picasso
Daripada Wikipedia, ensiklopedia bebas.
Pablo Picasso (Januari 1962).

Pablo Ruiz y Picasso (25 Oktober 1881 – 8 April 1973) ialah seorang pelukis dan pengarca Sepanyol yang merupakan salah satu tokoh seni abad ke-20 yang paling terkenal, khususnya sebagai pengasas kubisme, bersama-sama dengan Georges Braque.

Karya-karya Picasso sering dikategorikan mengikut "tempoh". Sedangkan nama bagi tempoh-tempoh yang kemudian sentiasa dipertikaikan, tempoh-tempoh karyanya yang paling biasa diterima adalah seperti berikut:

    Tempoh Biru (1901–1904): Sifat lukisan-lukisan Picasso dalam tempoh ini muram dengan sedikit warna biru dan dipengaruhi oleh lawatannya ke seluruh Sepanyol serta kematian kawannya yang baru-baru itu. Lukisan-lukisan itu sering menonjolkan akrobat, badut, pelacur, pengemis, dan seniman.
    Tempoh Ros (1905–1907): Lukisan-lukisan dalam tempoh ini lebih riang dengan warna-warna jingga serta merah muda, dan masih menonjolkan badut. Picasso bertemu dengan Fernande Olivier, seorang model perempuan bagi pengarca dan pelukis, di Paris dalam tempoh ini, dan banyak lukisannya dipengaruhi oleh persahabatannya yang mesra ini, selain daripada pendedahannya kepada lukisan Perancis.
    Tempoh dipengaruhi Afrika (1908–1909): Dalam tempoh ini, Picasso dipengaruhi oleh dua tokoh yang pada dirinya diilhami pula oleh artifak-artifak Afrika. Beliau melukis kedua-dua tokoh ini dalam lukisannya, Les Demoiselles d'Avignon (kedua-dua orang disebelah kanan lukisan ini).
    Kubisme Analisis (1909–1912): Dalam tempoh ini, Picasso bersama-sama dengan Braque memperkembangkan satu gaya pelukisan yang menggunakan warna-warna coklat monokrom di mana mereka memisah-misahkan dan "menganalisis" objek-objek dari segi bentuk. Ketika itu, lukisan-lukisan Picasso dan Braque amat serupa dengan satu sama lain.
    Kubisme Sintetik (1912–1919): Tempoh ini menggunakan kolaj dan kertas yang sudah digunting untuk membuat lukisan, dan merupakan kali pertama kolaj digunakan untuk seni halus.

Victor Hugo
Daripada Wikipedia, ensiklopedia bebas.
Victor Hugo

Victor-Marie Hugo (26 Februari 1802 – 22 Mei 1885) ialah pemuisi, penulis novel, drama dan esei, serta pelukis seni tampak, negarawan Perancis, dan orang yang berkempen untuk hak asasi manusia yang telah dikenali sebagai penulis Romantisisme yang paling terpengaruh pada abad ke-19.

Karya-karyanya yang paling terkenal ialah novel Les Misérables dan novel Si Bongkok dari Notre Dame (bahasa Perancis: Notre-Dame de Paris; bahasa Inggeris: The Hunchback of Notre Dame). Antara banyak jilid puisinya, Les Contemplations dan La Légende des siècles merupakan puisi-puisi yang paling dihormati di kalangan pengkritik, dan Hugo sering dianggap sebagai pemuisi Perancis yang terutama.

Walaupun bersikap terlalu konservatif pada masa muda, Hugo semakin bergerak ke sayap kiri politik dengan berlangsungnya dekad-dekad, dan beliau menjadi penyokong republikanisme yang penuh semangat. Karya-karyanya sering membincangkan kebanyakan persoalan politik dan sosial serta arah aliran seni pada zamannya.


Isi kandungan

    1 Karya-karya
        1.1 Diterbitkan semasa hayat Hugo
        1.2 Diterbitkan selepas kematian Hugo
        1.3 Teks dalam talian
    2 Pautan luar

Karya-karya
Diterbitkan semasa hayat Hugo
ohann Wolfgang von Goethe
Daripada Wikipedia, ensiklopedia bebas.
(Dilencongkan dari Goethe)
Johann Wolfgang von Goethe

Johann Wolfgang von Goethe (28 Ogos 1749 – 22 Mac 1832) ialah pakar dalam pelbagai bidang: beliau merupakan penulis novel, penulis drama, penyair, penyokong hak asasi manusia, ahli sains, ahli falfasah, dan selama sepuluh tahun, juga merupakan menteri kerajaan di Weimar.

Goethe juga merupakan tokoh yang paling utama dalam kesusasteraan Jerman, neoklasikisme Eropah serta Romantisisme pada akhir abad ke-18 dan awal abad ke-19. Sebagai pengarang Faust dan Teori Warna, beliau mengilhami Darwin dengan penemuan tulang-tulang rahang pramaksila serta penumpuannya terhadap evolusi. Pengaruh Goethe tersebar melintasi Eropah, dan dalam abad yang berikut, karyanya menjadi sumber ilham utama untuk muzik klasikal, drama dan puisi Eropah.


Isi kandungan

    1 Riwayat hidup
    2 Karya-karya
        2.1 Karya-karya utama
            2.1.1 Kesedihan Werther Muda
            2.1.2 Faust
            2.1.3 Puisi
            2.1.4 Epigram
    3 Kepentingan sejarah
        3.1 Pengaruh
    4 Senarai karya
        4.1 Novel
        4.2 Drama
        4.3 Puisi
        4.4 Nyah fiksyen
        4.5 Karya lain
    5 Petikan
    6 Pautan luar

Riwayat hidup

Goethe dilahirkan di Frankfurt am Main, Jerman di dalam Empayar Rom Holy, kepada Johann Caspar Goethe dan isterinya, Catharina Elisabeth Textor. Ayahandanya ialah seorang kaya serta berpangkat yang menyeliakan sendiri pendidikan awal untuk anakandanya. Goethe menuntut di universiti-universiti Leipzig dan Strasbourg, dan pada tahun 1772, memulakan kerjayanya dalam bidang undang-undang di Wetzlar.

Melalui jemputan Karl August, iaitu Duke Saxe-Weimar, Goethe pergi ke Weimar pada 1775 untuk memegang beberapa jawatan politik yang berubah-ubah, termasuk jawatan sebagai ketua penasihat kepada Duke tersebut pada suatu masa. Beliau dianugerahkan dengan pangkat bangsawan pada tahun 1782. Dari 1786 sehingga 1788, Goethe berjalan-jalan di semenanjung Itali, dan kemudian menulis peristiwa-peristiwa dalam perjalanan-perjalanannya itu dalam karya "Perjalanan Itali" yang diterbitkan pada tahun 1816-1817. Beliau menyertai perang-perang Napoleon terhadap Empayar Perancis Pertama, dan pada tahun berikutnya, memulakan persabahatan dengan Friedrich Schiller yang berlangsung sehingga kematian Schiller pada tahun 1805.

Pada tahun 1806, Goethe berkahwin dengan Christiane Vulpius. Menjelang 1820, beliau telah menjadi kawan rapat kepada Kaspar Maria von Sternberg. Dari kira-kira tahun 1794, Goethe menghabiskan banyak masa dalam bidang kesusasteraan. Selepas menempuh hayatnya yang penuh dengan sumbangan dan penghasilan yang hebat, Goethe meninggal dunia di Weimar pada tahun 1832. Sebuah tugu peringatan untuk Goethe terletak di sebelah selatan Bryant Park.

Ahli psikologi Catharine M. Cox, dalam bukunya, "Sifat Mental Awal bagi Tiga Ratus Orang Genius" ("Early Mental Traits of Three Hundred Geniuses") pada tahun 1926, meneka bahawa kecerdasan (IQ) Goethe ialah 210. Skor ini merupakan skor tertinggi yang diberikan oleh Catharine.
Karya-karya

Karya terunggul Goethe sebelum pemergiannya ke Weimar ialah tragedinya, "Götz von Berlichingen" (1773), yang memberikannya kemasyhuran awal. Karya ini diikuti oleh novel "Kesedihan Werther Muda" ("The Sorrows of Young Werther") (1774) yang memberikan Goethe kepopularan yang amat hebat sebagai penulis di kalangan gerakan Sturm und Drang. Semasa di Weimar dan sebelum Goethe menemui Schiller, beliau memulakan karya "Wilhelm Meister", dan menulis "Iphigenia di Tauris" (Iphigenie auf Tauris), "Egmont", "Torquato Tasso", dan "Reineke Fuchs". Dalam tempoh persahabatannya dengan Schiller, Goethe meneruskan karya-karya "Wilhelm Meister", "Hermann dan Dorothea", dan "Elegi-elegi Rom" ("Roman Elegies"). Pada tempoh terakhirnya, antara kematian Schiller pada tahun 1805 dan kematiannya sendiri pada tahun 1832, Goethe menerbitkan:

    "Faust'"'
    "Afiniti-afiniti Elektif" ("Elective Affinities")
    "Daripada Kehidupan saya: Puisi dan Kebenaran" ("Aus meinem Leben: Dichtung und Wahrheit"), sebuah pseudoautobiografi
    "Perjalanan Itali" ("Italian Journey")
    karya-karya sains
    siri karangan mengenai seni Jerman.

Dengan segera, penulisannya berpengaruh dalam lingkungan kesusasteraan dan seni.

Selain daripada karya-karya kesusasteraannya, Goethe juga menyumbang karya-karya yang utama dalam bidang sains. Dalam bidang biologi, teorinya mengenai metamorfosis tumbuhan menetapkan bahawa semua formasi tumbuhan berpunca daripada pengubahsuaian daun. Beliau diberikan penghargaan untuk penemuan tulang intermaksila manusia pada tahun 1784; bagaimanapun, Broussonet (1779) dan Vicq d'Azyr (1780) telah mengenal pasti tulang itu beberapa tahun dahulu. [1].

Dengan penuh ironi, Goethe menganggap teori Warnanya sebagai sumbangannya yang terunggul bagi bidang sains, dan menilainya lebih tinggi daripada kesemua karya kesusasteraannya. Goethe memperlihatkan kegelapan bukan sahaja sebagai ketiadaan cahaya, tetapi juga sebagai sesuatu yang berdiri dalam perhubungannya dengan cahaya, seolah-olah kutub-kutub magnet utara dan selatan — dengan warna dihasilkan oleh saling tindakan antara kegelapan dengan cahaya. Beliau amat yakin dengan dapatannya itu, dan pada suatu masa disebut mengatakan: "Bahawa saya seorang sahaja pada abad ini yang mempunyai wawasan yang betul dalam sains warna yang susah. Itulah yang saya amat berbangga, dan itulah yang memberikan saya perasaan bahawa saya telah mengatasi ramai orang."

Goethe menulis banyak kritikan terhadap teori warna Isaac Newton, tetapi beliau tidak berjaya mencabarkan kesahihan teorinya. Sepanjang hayatnya, kebanyakan ahli sains dan kawannya menganggap bahawa kritikan-kritikannya terhadap Newton adalah tidak betul. Pada abad ke-20, Teori Warna Goethe mempengaruhi karya ahli falsafah Ludwig Wittgenstein, Komen-komen mengenai Warna. Dengan perkembangan sains, hasil Goethe yang panjang lebar tentang teori warna telah dianggap sebagai karyanya yang terlemah.[2].
Karya-karya utama

Senarai karya-karya utama yang berikut mungkin dapat memberikan gambaran terhadap ruang lingkup dan kesan karya-karyanya pada zamannya serta zaman kita.
Kesedihan Werther Muda

Novel warkah pendek, Die Leiden des jungen Werthers, atau "Kesedihan Werther Muda", yang diterbitkan pada tahun 1774 menceritakan hubungan cinta tak bahagia yang berakhir dengan pembunuhan diri. Goethe mengaku bahawa beliau "menembak wiranya untuk menyelamatkan diri". Novel ini masih dicetak dalam berdozen-dozen bahasa, dan sering dirujuk dalam konteks wira muda yang tidak puas hati serta ada angin — seorang watak Romeo. Oleh sebab novel itu berakhir dengan pembunuhan diri serta upacara pengebumian protagonis yang "tidak dihadiri oleh paderi", buku ini telah menimbulkan banyak perbalahan sewaktu diterbitkan (tanpa nama pengarang), kerana cerita itu seakan-akan membiarkan pembunuhan diri berlaku. Seseorang akan menjangka bahawa seorang paderi pasti akan menghadiri upacara pengebumiannya untuk mengutuk perbuatan yang dianggap berdosa menurut doktrin keagamaan Kristian. Novel-novel warkah adalah biasa pada zaman Goethe, dengan surat-menyurat merupakan cara utama untuk perhubungan. Apa yang membezakan buku Goethe daripada novel-novel yang lain dalam genre ini ialah penyataannya tentang keinginan yang tidak dapat dikawali terhadap kegembiraan yang tidak mungkin, pemberontakan ingkar terhadap pihak berkuasa, dan terutamanya, kesubjektifan yang menyeluruh — sifat-sifat yang menuju ke arah gerakan Romantisisme.
Faust

Karya berikutnya, Faust, yang merupakan sebuah drama bilik tamu yang tidak bertujuan untuk dipersembahkan di atas pentas, disiapkan dalam beberapa peringkat, dan hanya diterbitkan secara menyeluruh selepas kematian Goethe. Bahagian pertama yang diterbitkan pada tahun 1808 menyebabkan kegemparan. Versi opera yang sulung dicipta oleh Spohr, dan termuncul pada tahun 1814. Opera ini kemudian menjadi ilham untuk opera-opera yang dicipta oleh Gounod, Boito dan Busoni, serta simfoni-simfoni oleh Liszt dan Gustav Mahler. "Faust" menjadi mitos utama untuk banyak tokoh dalam abad ke-19. Kemudian, satu segi daripada jalan ceritanya, "menjual jiwa kepada hantu" yang kena mengena dengan penguasaan alam fizikal, beransur-ansur mencapai kepentingan kesusasteraan, dan menjadi pandangan terhadap kemenangan teknologi serta industrialisme, bersama-sama dengan akibatnya yang meragukan kepada manusia. Drama ini masih dipentaskan di Jerman dan sebilangan negara yang lain buat masa tertentu.
Puisi

Karya puisi Goethe bertindak sebagai model untuk merangkumkan arah aliran puisi Jerman yang diistilahkan Innerlichkeit (introversi), umpamanya karya Heinrich Heine. Kata-kata Goethe menjadi ilham sebilangan penggubah, termasuknya Wolfgang Amadeus Mozart, Ludwig van Beethoven, Franz Schubert, Berlioz dan Hugo Wolf. Mungkin karya tunggal yang paling berpengaruh adalah "Lagu Mignon" yang bermula dengan ayat yang amat popular dalam puisi Jerman pada masa ini, iaitu sepatah ayat yang membuat kilasan terhadap Itali: "Kennst du das Land, wo die Zitronen blühn?" ("Adakah anda tahu tentang tanah di mana lemon berbunga?")
Epigram

Kata-kata Goethe telah disebut secara meluas. Epigramnya seperti berikut masih digunakan atau diparafrasakan:

    "Tentang kritikan, seseorang itu tidak boleh membantah mahupun mempertahankan dirinya; dia harus bertindak mengikut kritikan itu, dan kritikan itu akan beransur-ansur berpihak kepadanya."
    "Pecah dan perintah, cogan kata yang logik; bersatu dan pimpin, cogan kata yang lebih baik."
    "Bergembiralah apabila kamu boleh, dan bertahanlah apabila kamu perlu."

Ayat-ayat daripada karya "Faust", seperti "Das also war des Pudels Kern", "Das ist der Weisheit letzter Schluss" atau "Grau ist alle Theorie" kini telah memasuki perbendaharaan harian bahasa Jerman. Walaupun ayat terkenal daripada drama "Götz von Berlichingen" ("Er kann mich im Arsche lecken" — "Dia boleh menjilat duburku") merupakan satu kejayaannya yang ragu-ragu, ayat itu telah menjadi ungkapan kasar dalam banyak bahasa dan menunjukkan bahawa kesan kebudayaan Goethe yang mendalam telah menyebar melintasi sempadan-sempadan sosial, negara dan linguistik. Ini boleh dianggap sebagai lagi satu sukatan untuk menentukan kemasyhuran Goethe, berbanding epigram "Seni panjang, hidup pendek", yang juga didapati dalam karya "Wilhelm Meister", tetapi biasa dilupakan sebagai sepatah epigram yang berasal daripada Hippocrates.
Kepentingan sejarah
Goethe dan Schiller di Weimar

Memang susah bagi sesiapapun untuk memperkatakan secara berlebih-lebihan tentang kepentingan Goethe pada abad ke-19. Dari banyak segi, beliau ialah orang yang memulakan - atau sekurang-kurangnya menyatakan dengan yakin - banyak idea atau gagasan yang kemudian menjadi sesuatu perkara yang biasa. Goethe menghasilkan banyak jilid puisi, esei, kritikan dan karya sains, termasuknya teori optik dan kerja awal terhadap evolusi dan linguistik. Beliau terpesona terhadap mineral-mineral dan mineralogi awal (mineral goetit telah dinamakan sempena namanya). Penulisan-penulisan bukan-fiksyennya, yang kebanyakan terdiri daripada falsafah dan aforisme, mendorong perkembangan banyak ahli falsafah, seperti G.W.F. Hegel, Friedrich Nietzsche dan Rudolf Steiner, serta pelbagai gerakan kesusasteraan, seperti Romantisisme. Dalam Romanstisisme, beliau merangkumkan banyak unsur-unsur yang bersaing dalam seni pada abad yang berikut: karyanya berbentuk sesuatu yang kaya dengan emosi, amat formal, singkat dan epigram, serta agung. Beliau memperdebatkan bahawa klasikisme adalah cara untuk menguasai seni, dan sentimentalisasi merupakan sejenis penyakit, walaupun beliau menulis puisi yang kaya dengan bayangan-bayangan yang tidak dapat dilupakan. Goethe juga menulis semula peraturan-peraturan rasmi untuk puisi Jerman.

Puisi Goethe kemudian bertatahkan muzik oleh hampir setiap penggubah Jerman yang utama, dari Mozart ke Mahler, dan mempengaruhi drama serta opera Perancis. Beethoven mengisytiharkan bahawa Simfoni "Faust" ialah karya yang teragung dalam Seni. Kedua-dua Liszt dan Mahler mencipta simfoni yang, pada seluruh atau sebahagiannya, diilhami oleh mahakarya ini yang memberikan abad ke-19 salah satu daripada watak-watak paradigma: "Doktor Faustus". Tragedi Faust, yang ditulis dalam dua bahagian dan diterbitkan selang beberapa dekad, telah menjadi ciptaan seninya yang termasyhur.

Goethe juga merupakan kuasa kebudayaan, dan melalui penyelidikan tradisi-tradisi masyarakat, beliau telah mencipta banyak norma untuk merayakan hari Krismas, dan memperdebatkan bahawa sifat organik tanah membentukkan sikap orang dan adat resam mereka — satu alasan yang telah diulang-ulangkan sejak masa itu, termasuk baru-baru ini karya Jared Diamond. Beliau juga memperdebatkan bahawa undang-undang tidak dapat dicipta melalui rasionalisme sahaja oleh sebab geografi dan sejarah membentukkan tabiat-tabiat dan pola-pola. Pendiriannya ini adalah amat berbeza dengan pandangan Zaman Kesedaran kini yang menganggap bahawa alasan sahaja adalah mencukupi untuk mencipta masyarakat-masyarakat yang tenteram dan undang-undang yang baik.


Goethe dalam Campagna Rom (1786) Catan minyak pada kanvas, 164 x 206 sentimeter Städelsches Kunstinstitut, Frankfurt
Pengaruh

Pengaruh Goethe amat dramatik kerana beliau memahami peralihan kepekaan Eropah yang terdiri daripada penumpuan yang semakin bertambah terhadap deria, dan terhadap apa-apa yang tidak dapat diperikan, serta yang beremosi. Ini tidak bermakna bahawa Goethe adalah seorang yang penuh emosi, ataupun berketerlaluan; sebaliknya, beliau memuji perasaan peribadi yang terkawal dan berasa bahawa keterlaluan adalah sejenis penyakit: "Tiadanya sesuatu yang lebih teruk daripada daya imaginasi tanpa membuat pilihan." Beliau memperdebatkan bahawa "gerak hati pembentukan" yang berkuat kuasa di dalam setiap organisma menyebabkan organisma itu membentukkan diri menurut peraturan-peraturan diri yang berbeza, dan oleh itu, undang-undang rasional atau fiat langsung tidak boleh dipaksa dari sfera unggul yang lebih tinggi: pendirian ini menyebabkan Goethe bertentangan secara langsung dengan mereka yang cuba membentukkan pemerintahan-pemerintahan beraja berdasarkan undang-undang "rasional", umpamanya, Joseph II dari Austria, atau Napoleon, si maharaja Perancis yang berikut. Sebuah petikan daripada "Penyelidikan-penyelidikan saintifik"nya ("Scientific Studies") adalah mencukupi untuk menerangkan pendiriannya:

    Kita memikirkan seekor binatang sebagai sebuah dunia kecil yang wujud semata-mata untuk kepentingan diri sendiri, serta dengan cara sendiri. Setiap makhluk itu adalah sebab tersendiri untuk wujud. Semua bahagiannya mempunyai kesan terhadap satu sama lain, satu hubungan antara satu sama lain, dengan itu sentiasa memperbaharui kitaran hayat; oleh itu, kita mempunyai alasan yang kuat untuk menganggap bahawa setiap binatang adalah sempurna dari segi fisiologi. Diperlihatkan dari dalam, tidak terdapat satu bahagian binatang — seperti yang sering dianggap — yang tidak berguna atau merupakan hasil sembarangan gerak hati pembentukan. Secara luaran pula, sebahagiannya mungkin tidak berguna kerana ketetapan dalaman bagi alam haiwan itu telahpun memberikan mereka bentuk ini tanpa mengaitkan keadaan di luar. Maka... [bukan] soalan, Untuk apakah itu? tetapi lebih kepada, Dari manakah ia datang? (Miller 121)

Pertukaran ini kemudian menjadi asas untuk pemikiran abad ke-19:

    organik berbanding geometri
    evolusi berbanding penciptaan
    berdasarkan kepekaan dan intuisi, berbanding sistem terpaksa

dan seperti yang dikatakan oleh Goethe, memuncak dengan "mutu hidup" yang mana subjek dan objek digabungkan dalam penyelidikan. Oleh demikian, beliau tidak mengambil pandangan pertumbuhan teleologi ataupun penentulakuan di dalam setiap organisma. Sebaliknya pada keseluruhannya, dunia ini tumbuh melalui persengketaan luar dan dalam yang berterusan. Goethe melepaskan pandangan-pandangan mekanistik yang sains sezamannya menggolongkan, dan oleh itu menafikan keunggulan kerasionalan sebagai tafsiran yang tunggal untuk kenyataan. Tambahan pula, beliau mengisytiharkan bahawa semua pengetahuan adalah dikaitkan kepada kemanusiaan melalui nilai kefungsian sahaja dan pengetahuan mengandaikan sifat perspektivisme. Beliau juga menyatakan bahawa sifat asas untuk dunia ialah estetik. Pendirian ini menjadikannya, bersama-sama dengan Adam Smith, Thomas Jefferson, dan Ludwig van Beethoven, sebagai tokoh di dalam dua dunia:

    dari satu segi, penumpuan terhadap deria rasa, susunan, dan perincian teliti, iaitu ciri kesenian untuk Zaman Taakul serta zaman neoklasik untuk seni bina; dan
    dari segi yang lain, mencari bentuk penyataan dan tatanegara yang peribadi, intuisi, serta yang diperibadikan, dan mempercayai dengan teguh terhadap sistem-sistem penswakawalaturan dan organik.

Ahli-ahli fikir seperti Ralph Waldo Emerson kemudian mengambil banyak daripada gagasan-gagasan yang serupa pada dekad 1800-an. Gagasan-gagasan Goethe mengenai evolusi kemudian merangkakan soalan yang Darwin dan Wallace akan mendekati dalam paradigma sains.
Senarai karya
Novel

    1774: Die Leiden des jungen Werther ("Kesedihan Werther Muda")
    1796: Wilhelm Meisters Lehrjahre ("Perantisan Wilhelm Meister")
    1809: Die Wahlverwandschaften ("Tarikan-tarikan terpilih")
    1821: Wilhelm Meisters Wanderjahre ("Perjalanan-perjalanan Wilhelm Meister")
    1811-33: Dichtung und Wahrheit|Aus meinem Leben: Dichtung und Wahrheit ("Dari hidup saya: Puisi dan Kebenaran")

Drama

    1773: Götz von Berlichingen
    1787: Iphigenie auf Tauris ("Iphigenia di Tauris")
    1788: "Egmont"
    1790: Torquato Tasso
    1808 "Faust, Bahagian 1"
    1832: "Faust, Bahagian 2"

Puisi

    1773: Prometheus
    1782: Der Erlkönig ("Raja Alder")
    1790: Römische Elegien ("Elegi Rom")
    1794: Reineke Fuchs; de:Reineke Fuchs
    1797: Der Zauberlehrling ("Perantisan Ahli Sihir")
    1798: Hermann und Dorothea ("Hermann dan Dorothea")

Nyah fiksyen

    1790: Versuch die Metamorphose der Pflanzen zu erklären ("Penjelmaan Tumbuhan"), teks sains
    1810: Zur Farbenlehre ("Teori Warna"), teks sains
    1817: Italienische Reise ("Perjalanan Itali")
    1832-33: Nachgelassene Schriften ("Karya-karya yang Diterbit Selepas Kematian")
    1836: Gespräche mit Goethe ("Perbualan-perbualan dengan Goethe")

Karya lain

    1786: Novella ("Novel pendek/Cerpen pendek")

Petikan

    Pepatah Venice #67:

    Banyak di sana yang aku dapat tahan. Hampir semua perkara tidak mudah untuk sengsara.
    Aku menanggungnya dengan azam yang diam, sebagaimana Tuhan perintahkan.
    Hanya beberapa benda yang aku dapati sejijik ular dan racun,
    Keempat-empat ini: asap tembakau, pijat dan bawang putih dan Christ.

    Tidakkah aku harus berbangga, apabila selama dua puluh tahun, aku telah mengaku kepada diri sendiri bahawa Newton yang agung dan semua ahli matematik dan pengira mulia yang bersama-samanya telah terlibat dalam suatu kesalahan tegas mengenai doktrin warna, dan aku di kalangan berjuta-juta merupakan orang tunggal yang mengetahui apa yang betul dalam perkara semula jadi yang agung ini? — Goethe (Eck. 30 Disember 1823)
    'Die Mathematiker sind eine Art Franzosen; redet man mit ihnen, so übersetzen sie es in ihre Sprache, und dann ist es alsobald ganz etwas anderes.' (Ahli mathematik seolah-olah orang Perancis; jika kamu bercakap dengan mereka, mereka menterjemahkan perkataan-perkataanmu dalam bahasa sendiri dan dengan segeranya, perkataan-perkataanmu menjadi hal yang amat berbeza.)
    Petikan yang bermula dengan "Sehingga seseorang menjadi komited..." telah dianggap secara meluas sebagai karya Goethe, tetapi sebenarnya ditulis oleh William Hutchinson Murray.
    Mehr Licht ... (Lebih cahaya ...) — perkataan terakhir Goethe pada 1832.

Pautan luar
Wikiquote-logo.svg
Wikiquote mempunyai koleksi petikan mengenai:
Johann Wolfgang von Goethe
Wikisource
	

Wikisource mempunyai karya asli yang dikarang oleh atau mengenai: Johann Wolfgang von Goethe

    Projek Gutenberg: Karya-karya oleh Johann Wolfgang von Goethe
    Klasikisme Johann Wolfgang von Goethe dan Weimar dalam Literary Encyclopedia

William Shakespeare
Daripada Wikipedia, ensiklopedia bebas.
(Dilencongkan dari Shakespeare)

    Untuk maklumat lanjut mengenai karya William Shakespeare, sila lihat rencana Karya William Shakespeare.

Question book-new.svg
	Rencana ini tidak memetik apa-apa sumber atau rujukan. Sila bantu memperbaiki rencana ini dengan menambahkan rujukan ke sumber-sumber yang boleh dipercayai. Bahan yang tidak disahkan mungkin akan dipertikai dan dipadam.
William Shakespeare
Potert Chandos, sebuah potret yang tidak diketahui pelukis dan ketulenannya. Galeri Potret Kebangsaan, London.
Info kelahiran 	Dibaptiskan pada 26 April 1564 (tarikh lahir tidak diketahui)
Stratford-upon-Avon, Warwickshire, England
Kematian 	23 April 1616 (berumur 52 tahun)
Stratford-upon-Avon, Warwickshire, England
Pekerjaan 	Penulis lakon layar, penyair, pelakon
Warganegara 	Inggeris
Tempoh 	Zaman Pembaharuan Inggeris
Pasangan 	Anne Hathaway (kahwin 1582–1616)
Anak 	

    Susanna Hall
    Hamnet Shakespeare
    Judith Quiney

Saudara 	

    John Shakespeare (bapa)
    Mary Shakespeare (ibu)

Tandatangan 	

William Shakespeare (26 April 1564 (dibaptiskan) – 23 April 1616) ialah seorang penulis terkenal dalam bidang kesusasteraan Barat. Shakespeare mengarang 38 buah drama, termasuk beberapa buah drama kecil yang mungkin dikarang bersama orang lain, serta 154 buah puisi soneta dan tiga atau empat buah puisi panjang. Beliau dipercayai menghasilkan kebanyakan daripada karyanya antara 1586 dan 1616. Zaman Pembaharuan Inggeris seringkali dikenali sebagai "Tempoh Shakespeare". Ramai orang telah mengagak kehidupan Shakespeare dan memperdebatkan adakah orang lain yang mengarangkan sebahagian ataupun kesemua drama dan puisinya.
Kehidupan peribadi

Shakespeare dilahirkan di Henley Street, Stratford-upon-Avon, Warwickshire, England kepada John Shakespeare, seorang ahli badan perundangan bandar serta pekedai yang berjaya. Ibunya, Mary Arden, adalah anak perempuan orang atasan.

Sebagai anak pegawai bandar yang terkenal, Shakespeare berhak menuntut di Sekolah Menengah King Edward VI di Stratford tengah yang memberikan pendidikan intensif untuk tatabahasa dan kesusasteraan Latin. Buku teks yang digunakan di sekolah Stratford pernah disebut secara tidak langsung dalam dramanya.

Sewaktu berumur 18, Shakespeare berkahwin dengan Anne Hathaway yang berumur 26 pada 28 November 1582 di Temple Grafton, berdekatan dengan Stratford. Upacara perkahwinannya dikendalikan secara tergesa-gesa, barangkali kerana Anne telah tiga bulan berhamil.
Monumen pengebumian Shakespeare di Stratford-upon-Avon.

Selepas perkahwinannya, rekod sejarah Shakespeare tidak menunjukkan apa-apa kegiatan sehingga beliau termuncul dalam dunia teater London. Oleh sebab itu, hujung 1580-an telah digelarkan sebagai "Tahun-tahun Kehilangan" Shakespeare kerana ketiadaan bukti mengenai di mananya beliau berada ataupun kenapa beliau meninggalkan Stratford untuk pemergian ke London.

Pada 26 Mei 1583, anak sulung Shakespeare, Susannah, dibaptiskan di Stratford. Kemudian pada 2 Februari 1585, anak kembarnya, Hamnet (lelaki) dan Judith (perempuan) dibaptiskan.

Sewaktu Shakespeare berumur tiga puluh empat, beliau sudah menjadi orang kaya dan dianggap sebagai penulis drama Inggeris yang terkemuka. Sepuluh tahun kemudian, beliau sudah menciptakan karya-karya yang besar seperti Julius Caesar, Hamlet, ''Othello, Macbeth dan Raja Lear. Dalam jangka waktu dua puluh tahun itu, Shakespeare tinggal di London, sedangkan isterinya tetap tinggal di Stratford.

Dua drama Shakespeare yang terakhir dikarang pada tahun 1613. Selepas itu, beliau mungkin bersara di Stratford dan mati pada tahun 1616 sewaktu berumur 52. Shakespeare dikebumikan di Gereja Holy Trinity di Stratford-upon-Avon. Pada hari ini, tiada keturunannya yang masih hidup.
Reputasi

Reputasi Shakespeare telah bertambah secara pesat sejak kematiannya. Semasa Shakespeare hidup dan untuk tempoh yang tidak lama selepas kematiannya, beliau dipandang tinggi tetapi tidak dianggapi sebagai penyair yang terunggul. Walaupun namanya dimasukkan ke dalam senarai penyair terkemuka sezaman, kalibernya tidak dianggapi setanding dengan Edmund Spenser ataupun Philip Sidney.

Selepas pengharaman teater oleh Interregum (tempoh tanpa raja) dari 1642 sehingga 1660, syarikat-syarikat teater Zaman Pengembalian yang baru menjadikan dramatis-dramatis generasi terdahulu sebagai tulang belakang persembahan mereka, khususnya pasangan dramatis Beaumont dan Fletcher yang paling popular, serta juga Ben Jonson dan Shakespeare. Sebagaimana dengan dramatis yang lain, drama-drama Shakespeare dipadankan oleh dramatis-dramatis Zaman Pengembalian tanpa belas kasihan dan rasa hormat yang hanya berkembang kemudian.

Mulai dari hujung abad ke-17, Shakespeare bermula dianggapi sebagai dramatis bahasa Inggeris yang teragung (serta sebagai penyair tetapi pada tahap yang tidak begitu tinggi). Pada mula-mulanya, reputasi Shakespeare tertimbul sebagai penyair drama yang hanya dikaji dari halaman bercetak sahaja dan bukannya dalam teater.

Sesampai awal abad ke-19, Shakespeare bermula mencapai kemuncak kemasyhuran dan kepopularannya. Pengkritik romantis seperti Samuel Taylor Coleridge kemudian mempertingkatkan kekaguman kepada Shakespeare sehingga tahap penyanjungan, selaras dengan rasa hormat Romantis kepada penyair yang setanding dengan rasa hormat kepada nabi dan genius. Dari pertengahan hingga hujung abad ke-19, Shakespeare juga menjadi lambang kebanggaan British serta "tanda penyatuan" untuk seluruh Empayar British, sebagaimana yang tertulis oleh Thomas Carlyle pada tahun 1841.

Sesampai abad ke-21, drama Shakespeare masih dipersembahkan dengan lebih kerap berbanding dramatis yang lain, dan sering dipadankan untuk filem. Bagaimanapun, rasa hormat ini juga telah membangkitkan reaksi yang negatif. Kini, kebanyakan penduduk dalam dunia pertuturan bahasa Inggeris menghadapi karya Shakespeare di sekolah pada umur yang muda, dan secara umumnya, karya Shakespeare telah seringnya dikaitkan dengan kebosanan dan ketidakfahaman.
Pautan luar
	Wikimedia Commons mempunyai media berkaitan: William Shakespeare

    Sumber Terbuka Shakespeare
    Esei mengenai Shakespeare dan Wallace Stevens
    Shakespeare Bergambar
    Forum William Shakespeare
    Shakespeare dalam Talian
Malaysia
Daripada Wikipedia, ensiklopedia bebas.
Persekutuan Malaysia
مليسيا
Federation of Malaysia
	
Bendera 	Lambang negara
Moto: "Bersekutu Bertambah Mutu"[1]
Lagu: 
Menu
0:00

Negaraku
      Malaysia dalam rantau       ASEAN
      Malaysia dalam rantau       ASEAN
Ibu negara 	Kuala Lumpur[a]
Putrajaya (pusat pentadbiran)
3°08′N 101°42′E
Bandar terbesar 	Kuala Lumpur
Bahasa rasmi 	Bahasa Malaysia[b]
Rasmi untuk beberapa tujuan 	Bahasa Inggeris[b]
Kumpulan etnik 	50.09% Melayu
22.56% Cina
 6.73% India
11.76% Bumiputera Lain
 0.67% Lain-lain
8.19% Bukan Warganegara [2]
Kerajaan 	Raja berperlembagaan elektif dan demokrasi berparlimen
 -  	Yang di-Pertuan Agong 	Sultan Abdul Halim Mu’adzam Shah
 -  	Perdana Menteri 	Najib Razak (BN)
 -  	Timbalan Perdana Menteri 	Ahmad Zahid Hamidi (BN)
Kemerdekaan dari United Kingdom
 -  	Kemerdekaan Persekutuan Tanah Melayu 	31 Ogos 1957[3] 
 -  	Pemerintahan sendiri Sarawak 	22 Julai 1963[4] 
 -  	Pemerintahan sendiri Borneo Utara[c] 	31 Ogos 1963[4] 
 -  	Persekutuan (dengan Borneo Utara, Sarawak dan Singapura[d] 	16 September 1963[5] 
Kawasan
 -  	Jumlah 	329,847 km2 (ke-66)
127,354 sq mi 
 -  	Perairan (%) 	0.3
Populasi
 -  	2010 (anggaran) 	28,250,000[6] (ke-43)
 -  	2015 (anggaran) 	30,424,922[7]
 -  	Kepadatan 	86/km2 (ke-114)
33.20/sq mi
KDNK (PPP) 	2010 anggaran
 -  	Jumlah 	$403.042 bilion[8]
 -  	Per kapita 	$14,275.371[8]
KDNK (nominal) 	2010 anggaran
 -  	Jumlah 	$213.065 bilion[8]
 -  	Per kapita 	$7,546.559[8]
Gini (2004) 	40.3 (medium)
HDI (2010) 	▲ 0.744[9] (tinggi / ke-57)
Mata wang 	Ringgit (RM) (MYR)
Zon waktu 	MST (UTC+8)
 -  	Musim panas (DST) 	Tiada (UTC+8)
Format tarikh 	dd-mm-yyyy
Memandu pada 	kiri
Kod panggilan 	+60
Internet TLD 	.my
^  a. Kuala Lumpur merupakan ibu kota dan tempat terletaknya cabang perundangan kerajaan Persekutuan. Putrajaya pula menjadi pusat utama kerajaan persekutuan di mana terletaknya cabang eksekutif dan kehakiman.

^ b. Istilah semasa mengikut dasar kerajaan ialah Bahasa Malaysia[10], namun perundangan masih memanggil bahasa rasmi dengan nama Bahasa Melayu[11]. Bahasa Inggeris masih digunakan untuk tujuan-tujuan rasmi tertentu mengikut Akta Bahasa Kebangsaan 1967.

^ c. Sebelum penyatuan, Sabah merujuk kepada Borneo Utara.
^ d. Singapura menjadi negara merdeka pada 9 Ogos 1965.[12]

Malaysia (Tulisan Jawi: مليسيا) ialah sebuah negara raja berperlembagaan persekutuan di Asia Tenggara yang terdiri daripada tiga belas negeri dan tiga wilayah persekutuan, yang menduduki bumi berkeluasan 329,847 kilometer persegi (127,350 bt persegi).[13][14] Malaysia terbahagi kepada dua kawasan yang mengapit Laut China Selatan, iaitu Semenanjung Malaysia dan Borneo Malaysia (juga Malaysia Barat dan Timur).[13] Malaysia berkongsi sempadan darat dengan Thailand, Indonesia, dan Brunei[13] dan juga sempadan laut dengan Singapura dan Filipina.[15] Ibu negara Malaysia ialah Kuala Lumpur, manakala Putrajaya merupakan pusat kerajaan persekutuan. Pada tahun 2009, Malaysia diduduki 28 juta orang.[6]

Malaysia berakar-umbikan Kerajaan-Kerajaan Melayu yang wujud di wilayahnya dan menjadi taklukan Empayar British sejak abad ke-18. Wilayah British pertama di sini dikenali sebagai Negeri-Negeri Selat. Semenanjung Malaysia yang ketika itu dikenali sebagai Tanah Melayu atau Malaya, mula-mula disatukan di bawah komanwel pada tahun 1946, sebelum menjadi Persekutuan Tanah Melayu pada tahun 1948. Pada tahun 1963, Tanah Melayu bersatu dengan negeri Sabah, Sarawak, dan Singapura. Pada tahun 1965, Singapura keluar dari persekutuan untuk menjadi negara kota yang bebas. Semenjak itu, Malaysia menikmati antara ekonomi yang terbaik di Asia, dengan purata pertumbuhan keluaran dalam negara kasarnya (KDNK) kira-kira 6.5% selama 50 tahun pertama kemerdekaannya.[16] Ekonomi negara yang selama ini dijana oleh sumber alamnya kini juga berkembang dalam sektor-sektor sains, pelancongan, perdagangan dan perubatan.

Ketua negara Malaysia ialah Yang di-Pertuan Agong, iaitu raja elektif yang terpilih dari kalangan sembilan raja negeri Melayu. Ketua kerajaannya pula ialah Perdana Menteri.[17][18] Sistem kerajaan Malaysia banyak berdasarkan sistem parlimen Westminster[19], dan sistem perundangannya juga berasaskan undang-undang am Inggeris.

Malaysia terletak berdekatan dengan khatulistiwa dan beriklim tropika,[13] serta mempunyai kepelbagaian flora dan fauna, sehingga menjadi salah satu daripada 17 negara megadiversiti.[20] Di Malaysia terletaknya Tanjung Piai, titik paling selatan di seluruh tanah besar Eurasia. Malaysia ialah sebuah negara perintis Persatuan Negara-Negara Asia Tenggara dan Pertubuhan Persidangan Islam, dan juga anggota Kerjasama Ekonomi Asia-Pasifik, Negara-Negara Komanwel, dan Pergerakan Negara-Negara Berkecuali.

Isi kandungan

    1 Asal-usul nama اصل-اصول نام
    2 Sejarah سجاره
    3 Politik ڤوليتيک
    4 Hubungan luar negara dan ketenteraan هوبوڠن لوار نݢارا دان کتنتراءن
        4.1 Organisasi Antarabangsa اورݢانيساسي انتارابڠسا
    5 Pembahagian pentadbiran ڤمبهاݢين ڤنتدبيرن
        5.1 Negeri نݢري
        5.2 Wilayah Persekutuan ولايه ڤرسکوتان
        5.3 Bandar Utama باندر اوتام
    6 Geografi ݢيوݢرافي
    7 Ekonomi ايکونومي
        7.1 Pengangkutan dan tenaga ڤڠاڠکوتن دان تناݢ
        7.2 Senarai Pengangkutan Ringan Di Malaysia سناراي ڤڠاڠکوتن ريڠن دمليسيا
        7.3 Sains dan teknologi ساءينﺱ دان تيکنولوݢي
    8 Demografi ديموݢرافي
        8.1 Agama اݢام
        8.2 Bahasa بهاس
        8.3 Pendidikan ڤنديديقن
        8.4 Penjagaan kesihatan ڤنجاݢاءن کصيحتن
    9 Budaya بوداي
        9.1 Seni سني
        9.2 Cuti dan perayaan چوتي دان ڤراياءن
        9.3 Sukan سوکن
    10 Trivia تريۏيا
        10.1 Pencapaian semasa ڤنچاڤاين سماس
        10.2 Tokoh utama di Malaysia توکوه اوتام دمليسيا
    11 Lihat juga ليهت جوݢ
    12 Rujukan رجوكن
        12.1 Rujukan tambahan رجوكن تمبهن
    13 Pautan luar ڤاءوتن لوار

Asal-usul nama اصل-اصول نام
Peta Asia Tenggara berbahasa Inggeris, tertera perkataan "MALAYSIA" secara mendatar supaya huruf-hurufnya melintasi sudut paling utara di Borneo dan melalui dekat selatan Filipina.
Malaysia digunakan sebagai gelaran untuk kepulauan Melayu pada peta atlas buatan Amerika Syarikat dari tahun 1914.

Nama Malaysia diguna pakaikan pada tahun 1963 apabila negeri-negeri Persekutuan Tanah Melayu serta Singapura, Borneo Utara (Sabah) dan Sarawak membentuk persekutuan baru.[5] Sebelum ini nama Malaysia juga pernah digunakan untuk memaksudkan beberapa kawasan di Asia Tenggara dengan sewenang-wenangnya. Sehelai peta yang diterbitkan di Chicago pada tahun 1914 tertera perkataan Malaysia yang memaksudkan beberapa wilayah tertentu di dalam Kepulauan Melayu.[21] Bahagian semenanjung memakai nama Persekutuan Tanah Melayu hingga tahun 1963, sewaktu pergabungannya dengan wilayah-wilayah Sabah, Sarawak dan Singapura.[22] Para ahli politik di Filipina pernah bercadang agar negara mereka diberi nama "Malaysia", tetapi tidak sempat berbuat demikian apabila Malaysia terlebih dahulu telah menggunakan nama tersebut secara rasmi.[23] Ketika itu, nama-nama lain juga dipertimbangkan, antaranya Langkasuka, sempena kerajaan purba yang terletak di kawasan utara Semenanjung Tanah Melayu pada alaf pertama Masihi.[24]

Perkataan Melayu berasal daripada perkataan malaiur atau malayadvipa dalam bahasa Sanskrit yang mungkin membawa erti "tanah bergunung"; perkataan tersebut digunakan oleh para saudagar India sebagai gelaran untuk Semenanjung Tanah Melayu.[25][26][27][28][29]

Pada tahun 1850, seorang ahli etnologi Inggeris, George Samuel Windsor Earl mencadangkan agar kepulauan Indonesia dinamakan Melayunesia atau Indunesia ketika mengarang Journal of the Indian Archipelago and Eastern Asia (Jurnal Kepulauan Hindia dan Asia Timur). Beliau menggemari Melayunesia[30] demi kemudahan pihak kolonial. Berikutan ekspedisinya di Oceania pada tahun 1826, pelayar Perancis, Jules Dumont d'Urville mencipta istilah Malaysia, Micronesia dan Melanesia untuk membezakan budaya dan gugusan kepulauan Pasifik daripada istilah Polynesia yang sedia ada. Pada tahun 1831, beliau mengusulkan istilah-istilahnya kepada Société de Géographie (Persatuan Geografi). Dumont d'Urville menyifatkan Malaysia sebagai "kawasan yang lebih dikenali sebagai Hindia Timur".[31] Ketika itu, adalah dipercayai bahawa kesemua penduduk kawasan berkenaan boleh dipanggil "orang Melayu" sama sekali, selaras dengan konsep kaum Melayu ketika itu, yang bertentangan dengan takrifan masa kini yang memerikan "Melayu" sebagai kelompok etnik yang seragam budayanya, bertutur bahasa Melayu dan tinggal di pantai timur Sumatera, Kepulauan Riau, Semenanjung Tanah Melayu dan pesisiran pulau Borneo. Istilah "Dunia Melayu" pula digunakan sebagai gelaran kepada keempat-empat kawasan tersebut pada keseluruhannya[32] iaitu bersinonim dengan Nusantara.
Sejarah سجاره

    Rencana utama: Sejarah Malaysia

Kubu A Famosa di Melaka dibina oleh Portugis pada abad ke-16.

Terdapat bukti petempatan awal manusia di Malaysia sejak lebih kurang 40,000 tahun lalu.[33] Manusia pertama sekali yang menduduki Semenanjung Melayu mungkin ialah kaum Negrito.[34] Semenanjung Melayu dikenali sebagai "Semenanjung Emas" oleh tamadun India purba (Suvarnadvipa) dan juga peta dunia Ptolemy (Chersonesus Aurea atau Semenanjung Kencana). Semenanjung Melayu menyambut pedagang dan penghuni dari India dan China seawal-awal abad pertama Masihi, di mana mereka membuka pelabuhan dan bandar di kawasan itu pada abad ke-2 dan ke-3 M. India dan China membawa pengaruh besar kepada kebudayaan setempat. Pada awal alaf pertama, para penduduk Semenanjung Melayu menganut agama Hindu dan Buddha dari India serta meminjam sistem tulisan Sanskrit. Dari abad ke-7 hingga ke-13, kebanyakan kawasan Semenanjung Melayu ditakluki oleh empayar Srivijaya yang beribu kota di Palembang di pulau Sumatera. Setelah kejatuhan Srivijaya, giliran empayar Majapahit yang berpangkalan di Jawa pula yang mempengaruhi kawasan-kawasan Indonesia, Semenanjung Malaysia, dan pesisiran Pulau Borneo. Pada awal abad ke-15, Parameswara, seorang putera dari bekas kerajaan Srivijaya, mengasaskan sebuah negeri baru yang dikenali sebagai Melaka. Kemudian, Parameswara memeluk agama Islam, maka orang Melayu beramai-ramai pun memeluk agama Islam pada abad ke-15.[16] Pada zaman ini, Melaka menjadi sebuah pusat perdagangan tersohor yang menarik ramai pedagang dan saudagar dari seluruh rantau.[16]

Zaman penjajahan Eropah bermula pada tahun 1511, apabila Melaka ditakluki oleh Portugal untuk dijadikan tanah jajahan[16], disusuli pula oleh pengambilalihan Belanda di Melaka pada tahun 1641. Empayar British menjejak kaki di Semenanjung Melayu pada tahun 1786, dengan memajakkan Pulau Pinang kepada Syarikat Hindia Timur British dari negeri Kedah[35], kemudian menduduki Singapura tidak lama kemudian.[36] Pada tahun 1824, British menguasai Melaka ekoran Perjanjian Inggeris-Belanda 1824 yang memecahkan kepulauan Melayu kepada kawasan taklukan British dan Belanda, yang mana Malaya terletak dalam kawasan British. Pada tahun 1826, British menguasai Pulau Pinang, Melaka, Singapura dan Labuan untuk dijadikan wilayah jajahan mahktoa Negeri-Negeri Selat. Pada awal abad ke-20, negeri-negeri Pahang, Selangor, Perak, dan Negeri Sembilan yang membentuk Negeri Melayu Bersekutu, ditugaskan Residen British sebagai penasihat raja-raja Melayu yang terpaksa mengikut kata-kata mereka hasil perjanjian terdahulu.[37] Lima negeri semenanjung yang lain, iaitu Negeri-negeri Melayu Tidak Bersekutu, biarpun tidak diperintah secara langsung dari London, namun turut menerima penasihat British pada awal abad ke-20. Sabah ditadbir sebagai jajahan makhota Borneo Utara Inggeris, manakala Sarawak diserahkan oleh Kesultanan Brunei kepada James Brooke yang memerintah sebagai Raja Putih dalam sebuah Kesultanan yang merdeka sehingga diserahkan kepada pemerintahan langsung British pada tahun 1946.[38]
Askar Jepun di Kuala Lumpur pada Perang Dunia Kedua.

Pada Perang Dunia Kedua, tentera Jepun menyerang lalu menduduki Tanah Melayu, Sabah, Sarawak, dan Singapura selama tiga tahun lebih. Sewaktu ini, hubungan antara etnik makin tegang dan semangat nasionalisme makin mekar.[39] Setelah wilayah Malaysia ditakluki semula oleh Pihak Berikat, masyarakat tempatan semakin menyambut baik perjuangan demi kemerdekaan.[40] Rancangan pascaperang British untuk menyatukan pentadbiran Tanah Melayu menjadi jajahan tunggal iaitu Malayan Union ditentang hebat oleh orang Melayu yang membantah perbuatan melemahkan kuasa raja-raja Melayu serta pemberian kewarganegaraan kepada kaum Cina.[41] Pada tahun 1946, Malayan Union terbentuk daripada semua taklukan British di Tanah Melayu kecuali Singapura, kemudian dibubarkan pada tahun 1948 untuk memberi laluan kepada Persekutuan Tanah Melayu yang memulihkan autonomi raja-raja Melayu di bawah naungan British. Pada masa yang sama, pejuang pemberontak pimpinan Parti Komunis Malaya melancarkan kegiatan gerila untuk mengusir British dari Tanah Melayu, sehingga mencetuskan darurat dari tahun 1948 hingga 1960, yang melibatkan kempen anti-pemberontak berpanjangan oleh tentera Komanwel di Tanah Melayu.

Walaupun masih di tengah zaman Darurat, Tanah Melayu tetap diisytiharkan sebagai negara merdeka pada 31 Ogos 1957, diikuti penyerahan kalah oleh gerila Komunis tiga tahun berikutnya. Pada tahun 1963, Tanah Melayu bersama jajahan British di Sabah, Sarawak dan Singapura, bergabung untuk membentuk Malaysia. Tarikh yang dicadangkan untuk pembentukan Malaysia adalah 31 Ogos 1963, sempena sambutan kemerdekaan Tanah Melayu dan penerimaan pemerintahan sendiri kepada Sarawak oleh Sabah oleh British. Akan tetapi, upacara pengisytiharan persekutuan Malaysia ditunda hingga 16 September 1963 kesan tentangan kerajaan Indonesia pimpinan Sukarno serta cubaan Parti Rakyat Bersatu Sarawak untuk menangguhkan pembentukan Malaysia.[42]
Dataran Merdeka di hadapan Bangunan Sultan Abdul Samad menjadi tapak sambutan Hari Malaysia pada tanggal 16 September setiap tahun.
Dataran Merdeka di hadapan Bangunan Sultan Abdul Samad menjadi tapak sambutan Hari Malaysia pada tanggal 16 September setiap tahun.
Dataran Merdeka di Kuala Lumpur.

Zaman kemerdekaan awal menyaksikan kemuncak "Konfrontasi" dengan Indonesia kerana pembentukan Malaysia, pengunduran diri Singapura pada tahun 1965,[43] dan rusuhan antara kaum pada tahun 1969.[44][45] Selepas peristiwa 13 Mei itu, Dasar Ekonomi Baru diperkenalkan oleh Perdana Menteri Tun Abdul Razak, dengan tujuan meningkatkan penguasaan ekonomi negara oleh bumiputera ("orang peribumi", termasuk orang Melayu dan sewajarnya orang asli dan pribumi lain) berbanding kaum-kaum lain. Oleh itu, Malaysia terpaksa menanggung imbangan politik etnik yang rumit, dengan sistem kerajaan yang cuba menggabungkan pembangunan ekonomi keseluruhan dengan dasar politik dan ekonomi yang memupuk penyertaan sama-rata semua kaum.[46]

Ketika negara dipimpin oleh Tun Mahathir bin Mohamad, Malaysia menikmati pertumbuhan ekonomi sepanjang 1980-an dan 1990-an[47], meskipun disampuk oleh kemelesetan pasaran harta pada tahun 1985-86,[48]. Ketika ini, Malaysia beralih dari ekonomi berasaskan pertanian kepada ekonomi berasaskan perindustrian yang termasuk komputer dan barangan elektronik pengguna. Pada masa yang sama, wajah bumi Malaysia berubah kerana bangkitnya berbilang-bilang projek mega, antaranya Menara Berkembar Petronas (yang mencapai taraf bangunan komersil tertinggi di dunia sebaik sahaja siap dibina), Lapangan Terbang Antarabangsa Kuala Lumpur, Projek Lebuhraya Utara Selatan, Litar Antarabangsa Sepang, Koridor Raya Multimedia, empangan hidroelektrik Bakun dan pusat pentadbiran persekutuan baru, iaitu Putrajaya. Pada akhir 1990-an, Malaysia digegarkan oleh krisis kewangan Asia dan kemelut politik ekoran pelucutan jawatan Timbalan Perdana Menteri, Dato' Seri Anwar Ibrahim.[49] Pada November 2007, Malaysia digemparkan lagi oleh dua acara tunjuk perasaan anti-kerajaan yang mendakwa anasir rasuah dan perselisihan dalam sistem ekonomi Malaysia yang memihak kepada parti pemerintah, Barisan Nasional yang menguasai Malaysia sejak merdeka pada tahun 1957.[50]
Politik ڤوليتيک

    Rencana utama: Politik Malaysia

A photo showing the Malaysian Parliament building along with 2 white arches in diagonal position front of the building.
Bangunan Parlimen Malaysia, bangunan yang menempat ahli Parlimen di Malaysia bersidang.

Malaysia ialah sebuah negara beraja elektif berperlembagaan persekutuan yang diketuai oleh Yang di-Pertuan Agong, ketua negara persekutuan. Yang di-Pertuan Agong dipilih dari kalangan sembilan Raja Melayu untuk sepenggal lima tahun; tanpa penyertaan empat negeri lain (Pulau Pinang, Melaka, Sarawak dan Sabah) yang hanya dipimpin oleh Yang di-Pertua Negeri.[51] Sistem kerajaan di Malaysia banyak berasaskan sistem parlimen Westminster yang diwarisi daripada zaman penjajahan British.[19]

Kuasa perundangan diagihkan kepada badan perundangan persekutuan dan negeri. Parlimen Malaysia yang dwidewan terdiri daripada Dewan Rakyat dan Dewan Negara.[52][53][53] Dewan Rakyat dianggotai oleh 222 Wakil Rakyat, iaitu ahli-ahli yang dipilih oleh kawasan pengundian masing-masing untuk penggal maksimum lima tahun. Kesemua 70 Senator (ahli Dewan Negara) dilantik untuk penggal tiga tahun; 26 daripadanya dipilih oleh 13 Dewan Undangan Negeri, manakala 44 yang selebihnya dilantik oleh raja atas syor Perdana Menteri.[16] Parlimen Malaysia mengikuti sistem pelbagai parti dan ahli-ahlinya dipilih menerusi sistem pemenang undi terbanyak. Semenjak mencapai kemerdekaannya, Malaysia ditadbir oleh parti campuran Barisan Nasional (dahulunya Parti Perikatan).[16]

Selain Parlimen persekutuan, setiap negeri mempunyai sebuah Dewan Undangan Negeri ekadewan (DUN) yang terdiri daripada ahli-ahlinya yang dipilih dalam pilihan raya peringkat negeri. Kerajaan negeri diketuai oleh Menteri Besar untuk negeri-negeri Melayu atau Ketua Menteri di negeri-negeri tanpa raja[16], yang merupakan ahli dewan undangan negeri dari parti majoriti di Dewan Undangan Negeri. Di setiap negeri beraja, Menteri Besar diwajibkan berketurunan Melayu dan dilantik oleh sultan atau raja atas nasihat Perdana Menteri.[54] Pilihan raya parlimen diadakan lebih kurang sekali dalam empat atau lima tahun. Pilihan raya umum terkini diadakan pada Mac 2008.[16] Pengundi berdaftar yang berusia 21 tahun ke atas boleh mengundi ahli Dewan Rakyat dan Dewan Undangan Negeri yang disukai.[55]
Perdana Menteri Malaysia, Datuk Seri Najib Tun Razak.

Kuasa eksekutif terletak di tangan jemaah menteri pimpinan perdana menteri. Perlembagaan Malaysia menetapkan bahawa perdana menteri mestilah seorang ahli Dewan Rakyat yang mendapat majoriti di parlimen dalam pandangan Yang di-Pertuan Agong.[56] [57]

Cabang kehakiman Malaysia bebas daripada pengaruh eksekutif dan perundangan.[58] Badan kehakiman tertinggi ialah Mahkamah Persekutuan yang dibawahi oleh dua mahkamah tinggi, iaitu satu untuk Semenanjung dan satu lagi untuk Malaysia Timur.[13] Sistem undang-undang Malaysia berasaskan undang-undang am Inggeris.[16]

Sistem mahkamah syariah berasingan dari mahkamah awam untuk menerima kes-kes yang melibatkan umat Islam di Malaysia.[59] Sistem mahkamah syariah sama paras dengan sistem mahkamah biasa dan menjalani pembaharuan yang menyaksikan pelantikan hakim-hakim dalam kalangan wanita.[60] Di Malaysia wujudnya perbahasan sama ada negara ini wajar mengamalkan kerajaan berdasarkan sekular atau Islam,[61] memandangkan ada negeri yang meluluskan undang-undang Islam tetapi tidak berkuatkuasa kerana ditentang oleh kerajaan persekutuan.[62]
Hubungan luar negara dan ketenteraan هوبوڠن لوار نݢارا دان کتنتراءن

    Rencana utama: Hubungan luar Malaysia dan Angkatan Tentera Malaysia

Pangkalan Tentera Laut Diraja Malaysia di Teluk Sepanggar, Malaysia
Pangkalan Tentera Laut Diraja Malaysia di Teluk Sepanggar, Malaysia
MRCA Sukhoi Su-30 MKM milik TUDM.

Dasar luar negara Malaysia berasaskan prinsip keberkecualian serta mengamalkan hubungan damai dengan negara-negara lain tanpa mengira sistem politiknya, sambil mengeratkan lagi hubungan dengan negara-negara serantau.[63] Ia mendapat keutamaan dalam keselematan dan keseimbangan Asia tenggara, dan telah cuba untutk meperkukuh hubungan dengan negara-negara Islam.[64]

Malaysia merupakan sebuah negara perintis Persatuan Negara-Negara Asia Tenggara (ASEAN) dan Pertubuhan Persidangan Islam.[65][66] Selain itu, Malaysia juga menganggotai pelbagai lagi pertubuhan antarabangsa seperti Pertubuhan Bangsa-Bangsa Bersatu, Kerjasama Ekonomi Asia-Pasifik, 8 Negara Membangun dan Pergerakan Negara-Negara Berkecuali.[67][68][69][70] Sebagai bekas jajahan British, Malaysia juga menganggotai Negara-Negara Komanwel.[71] Kuala Lumpur juga menjadi tuan rumah Sidang Kemuncak Asia Timur pertama pada tahun 2005.[64] Malaysia tidak mengadakan hubungan diplomatik dengan Negara Israel disebabkan sentimen Kerajaan dan rakyat Malaysia terhadap negara Yahudi tersebut.[72]

Kerajaan Malaysia mengamalkan dasar pragmatik dalam menanangi pertikaian wilayah, termasuk peleraian di Mahkamah Keadilan Antarabangsa, antara lainnya.[73] Kepulauan Spratly menjadi tempat pertikaian kebanyakan negara di sekitarnya, namun perbalahan reda ekoran "Perisytiharan Tatalaku Pelbagai Pihak di Laut China Selatan" pada tahun 2002.[74] Brunei dan Malaysia pada 2008 mengumumkan pengakhiran tuntuntan terhdap tanah, untuk menyelesaikan masaalah berkaitan sempadan meritim mereka.Filipina tidak lagi menuntut Sabah.Tuntutan semula tanah Singapore telah menyebabkan ketengangan antara kedua-dua negara, dan pertikaian sempadan laut terjadi dengan Indonesia.[75]

Keperluan pertahanan Malaysia ditugaskan kepada Angkatan Tentera Malaysia (ATM) yang terdiri daripada tiga cabang, iaitu Tentera Laut Diraja Malaysia (TLDM), Tentera Darat Malaysia (TDM), dan Tentera Udara Diraja Malaysia (TUDM). Malaysia tidak mengamalkan pengerahan tenaga rakyat; sesiapa yang ingin menyertai tentera haruslah berumur sekurang-kurangnya 18 tahun. 1.9% KDNK Malaysia diperuntukkan untuk tentera yang mengambil 1.23% guna tenaga Malaysia.[76]

Perjanjian Pertahanan Lima Negara antara Malaysia, Singapura, Australia, New Zealand, dan United Kingdom, merupakan satu inisiatif keselamatan serantau yang dilaksanakan sejak zaman awal kemerdekaan, dan melibatkan latihan tentera bersama kelima-lima negara.[77] Malaysia turut mengadakan latihan perang bersama Indonesia selama bertahun-tahun.[78] Malaysia dan Filipina turut bersepakat untuk mengadakan latihan tentera bersama untuk mempertahankan sempadan laut serta memantau gejala pendatang tanpa izin.[79] Dikhuatiri bahawa ketegangan di kawasan penduduk Islam di Filipina selatan[80] dan Thailand selatan[81] boleh melimpahi Malaysia bila-bila masa.
Organisasi Antarabangsa اورݢانيساسي انتارابڠسا

Berikut merupakan senarai organisasi antarabangsa yang Malaysia sertai:

    EAEC sebelumnya EAEG
    EAF
    ASEAN + 3
    ASEAN
    OIC
    Negara-Negara Komanwel
    Pertubuhan Bangsa-Bangsa Bersatu
    NAM

Pembahagian pentadbiran ڤمبهاݢين ڤنتدبيرن

    Rencana utama: Negeri dan wilayah persekutuan di Malaysia dan Daerah di Malaysia

Malaysia terbahagi kepada 13 negeri dan tiga wilayah persekutuan, iaitu 11 negeri dan dua wilayah persekutuan di Semenanjung Malaysia, dan dua negeri dan satu wilayah persekutuan lagi di Malaysia Timur. Memandangkan Malaysia adalah sebuah persekutuan, pentadbiran negeri diagihkan antara kerajaan persekutuan dan negeri, manakala wilayah persekutuan ditadbir secara terus oleh kerajaan Persekutuan.[82]

13 negeri ini berasaskan Kerajaan-Kerajaan Melayu bersejarah, dan setiap negeri dibahagikan lagi kepada daerah (atau jajahan di Kelantan, dan bahagian di Sabah dan Sarawak), kemudian dibahagikan lagi kepada mukim. Sembilan Negeri Melayu mengekalkan kerabat diraja masing-masing. Yang di-Pertuan Agong dipilih (secara bergilir-gilir) dari kalangan sembilan Raja Melayu untuk penggal lima tahun.[16] Setiap negeri ada sebuah Dewan Undangan Negeri. Negeri Sabah dan Sarawak di Malaysia Timur mengamalkan dasar dan kawal selia imigresen berasingan serta status kediaman yang tersendiri.[83] Visa diperlukan untuk perjalanan antara kedua-dua negeri ini, ataupun antara Malaysia Timur dengan semenanjung.[84]

Parlimen Malaysia dibenarkan menggubal undang-undang mengenai tanah, agama Islam dan kerajaan negeri untuk membentuk undang-undang seragam untuk semua negeri, ataupun atas permintaan Dewan Undangan Negeri yang berkenaan. Undang-undang berkenaan haruslah diluluskan oleh DUN juga, kecuali bagi perkara undang-undang tanah tertentu. Perkara bukan Islam yang terletak dalam skop negeri juga digubal di peringkat persekutuan agar mematuhi ketentuan perjanjian Malaysia.[85]

Berikut merupakan senarai negeri dan Wilayah Persekutuan di Malaysia. Ibu negeri disertakan dalam kurungan. 13 negeri dan Wilayah Perseketuan (terdiri daripada 3 daerah) berikut dilambangkan sebagai empat belas jalur dan bucu bintang di dalam Bendera Malaysia:
Negeri نݢري

    Rencana utama: Senarai penduduk dan keluasan negeri-negeri Malaysia

Perlis
Kedah
Penang
Kelantan
Terengganu
Perak
Selangor
Negeri Sembilan
Melaka
Johor
Pahang
Sarawak
Sabah
Labuan
Kuala Lumpur
Putrajaya
Malaysia Barat
Malaysia Timur
(Biru) Negeri
(Merah) W. Persekutuan
Laut China Selatan
Selat
Melaka
Teluk Thailand
Laut Sulu
Laut Sulawesi
Brunei
Indonesia
Indonesia
Singapura
Thailand

Berikut adalah tiga belas negeri dan ibu negeri masing-masing (dalam kurungan):

    Flag of Johor.svg Johor Darul Takzim (Johor Bahru)
    Flag of Kedah.svg Kedah Darul Aman (Alor Setar)
    Flag of Kelantan.svg Kelantan Darul Naim (Kota Bharu)
    Flag of Malacca.svg Melaka Bandaraya Bersejarah (Bandar Melaka)
    Flag of Negeri Sembilan.svg Negeri Sembilan Darul Khusus (Seremban)
    Flag of Pahang.svg Pahang Darul Makmur (Kuantan)
    Flag of Perak.svg Perak Darul Ridzuan (Ipoh)
    Flag of Perlis.svg Perlis Indera Kayangan (Kangar)
    Flag of Penang (Malaysia).svg Pulau Pinang Pulau Mutiara (Georgetown)
    Flag of Sabah.svg Sabah Di Bawah Bayu (Kota Kinabalu)
    Flag of Sarawak.svg Sarawak Bumi Kenyalang (Kuching)
    Flag of Selangor.svg Selangor Darul Ehsan (Shah Alam)
    Flag of Terengganu.svg Terengganu Darul Iman (Kuala Terengganu)

Wilayah Persekutuan ولايه ڤرسکوتان

    Flag of Kuala Lumpur, Malaysia.svg Wilayah Persekutuan Kuala Lumpur
    Flag of Labuan.svg Wilayah Persekutuan Labuan
    Flag of Putrajaya.svg Wilayah Persekutuan Putrajaya

Bandar Utama باندر اوتام

    Rencana utama: Bandar Utama di Malaysia

Berikut merupakan senarai bandar-bandar utama di Malaysia

    Flag of Kuala Lumpur, Malaysia.svg Kuala Lumpur, Kuala Lumpur
    Flag of Penang (Malaysia).svg Pulau Pinang, Pulau Pinang
    Flag of Perlis.svg Kangar, Perlis
    Flag of Kelantan.svg Kota Bharu, Kelantan
    Flag of Terengganu.svg Kuala Terengganu, Terengganu
    Flag of Pahang.svg Kuantan, Pahang
    Flag of Sabah.svg Kota Kinabalu, Sabah
    Flag of Sabah.svg Sandakan, Sabah
    Flag of Sabah.svg Tawau, Sabah
    Flag of Sarawak.svg Kuching, Sarawak
    Flag of Sarawak.svg Miri, Sarawak
    Flag of Sarawak.svg Sibu, Sarawak
    Flag of Putrajaya.svg Putrajaya, Putrajaya
    Flag of Labuan.svg Labuan, Labuan
    Flag of Negeri Sembilan.svg Seremban, Negeri Sembilan
    Flag of Malacca.svg Bandar Melaka, Melaka
    Flag of Johor.svg Johor Bahru, Johor
    Flag of Johor.svg Batu Pahat, Johor
    Flag of Johor.svg Kluang, Johor
    Flag of Johor.svg Kulaijaya, Johor
    Flag of Johor.svg Muar, Johor
    Flag of Perak.svg Ipoh, Perak
    Flag of Perak.svg Taiping, Perak
    Flag of Perak.svg Manjung, Perak
    Flag of Kedah.svg Alor Setar, Kedah
    Flag of Kedah.svg Sungai Petani, Kedah
    Flag of Kedah.svg Kulim, Kedah
    Flag of Kedah.svg Langkawi, Kedah
    Flag of Selangor.svg Shah Alam, Selangor
    Flag of Selangor.svg Klang, Selangor
    Flag of Selangor.svg Gombak, Selangor
    Flag of Selangor.svg Petaling Jaya, Selangor
    Flag of Selangor.svg Subang Jaya, Selangor
    Flag of Selangor.svg Ampang, Selangor
    Flag of Selangor.svg Kajang, Selangor
    Flag of Selangor.svg Cheras, Selangor

Tambahan lagi, Kuala Lumpur, Pulau Pinang dan Johor Bahru adalah tiga bandar yang membentuk metropolitan terpenting di Malaysia. Bandar-bandar ini juga merupakan penempatan tertinggi serta pusat budaya yang pesat membangun
Geografi ݢيوݢرافي

    Rencana utama: Geografi Malaysia

Persempadanan Malaysia di Pulau Borneo.
Pemandangan dari puncak Low, puncak tertinggi di Gunung Kinabalu.

Malaysia adalah negara ke-43 teramai penduduk dan negara ke-66 terluas di dunia dengan tanah seluas 329 847 kilometer persegi (127,350 batu persegi). [13] yang diduduki 28 juta orang. Malaysia bersempadan dengan Thailand, Indonesia dan Brunei di kawasan daratan[13] manakala bersempadan dengan Singapura, Indonesia dan Filipina di seberang laut.[86] Sempadan darat kini ditentukan oleh ciri-ciri geografi seperti Sungai Perlis, Sungai Golok dan Terusan Pagalayan. Walau bagaimanapun, sempadan laut pula masih mengalami pertikaian.[13] Tanjung Piai yang terletak di negeri selatan Johor merupakan titik paling selatan di tanah besar Asia.[87][88] Selat Melaka yang terletak di antara Sumatera dan Semenanjung Malaysia dikatakan sebagai laluan perkapalan terpenting di dunia.[89]

Walaupun dipisahkan oleh Laut China Selatan, namun Malaysia Barat (Semenanjung Malaysia) dan Malaysia Timur (Sabah dan Sarawak) agak serupa dari segi ciri-ciri geografi, iaitu kenaikan dari dataran pantai ke gunung bukit di pedalaman.[13] Semenanjung Malaysia dengan kepanjangan 740 kilometer (460 batu) dari utara ke selatan manakala lebar maksimumnya adalah 322 kilometer (200 batu).[90] Semenanjung ini terbahagi kepada pantai timur dan barat yang dipisahkan oleh Banjaran Titiwangsa yang berhutan tebal dan bertanah granit. Banjaran inilah yang menjadi punca sebilangan sistem sungai di Semenanjung.[91] Garis tepi lautnya berukuran kira-kira 1 931 kilometer (1 200 batu) panjangnya, namun kebanyakkan pelabuhan di kawasan semenanjung ini terdapat di pantai barat.[90]

Malaysia Timur di bahagian utara pulau Borneo, mempunyai garis tepi laut yang panjangnya kira-kira 2 607 kilometer (1 620 batu).[13] Negeri Sabah dibahagi oleh Banjaran Crocker di mana terletaknya Gunung Kinabalu iaitu gunung tertinggi di Malaysia pada 4,095.2 meter (13,436 kaki). Gunung ini yang terletak di Taman Negara Kinabalu mendapat pengiktirafan sebagai Tapak Warisan Dunia UNESCO.[92] Malaysia diserikan oleh berbilang-bilang pulau di atas perairannya yang terangkum dalam Segitiga Terumbu Karang.[93] Malaysia mempunyai iklim khatulistiwa yang dicirikan oleh monsun tahunan barat daya (April hingga Oktober) dan timur laut (Oktober hingga Februari)[90] serta kelembapan yang cukup tinggi dengan purata curahan hujan sebanyak 250 sentimeter (98 in).[90]

Malaysia ialah sebuah negara megadiversiti kerana bilangan spesies yang banyak serta tahap kepelbagaian yang tinggi.[20] Dua pertiga tanah Malaysia adalah berhutan, dengan sejumlah besar hutan pamah di bawah altitud 760 meter (2,493 ka).[90] Seperti di kebanyakan kawasan Borneo, Malaysia Timur selama ini dilitupi hutan hujan pamah Borneo, namun kebanyakannya habis ditebang sehingga hidupan liar terpaksa berpindah ke hutan hujan tinggi di pedalaman. Hutan hujan di Malaysia ada pelbagai jenisnya, tetapi terutamanya berjenis dipterokarpa.[94] Di hutan-hutan ini terdapatnya Rafflesia, bunga terbesar di dunia.[94] Sungguhpun hutan semakin berkurangan, namun ada kerajaan negeri yang megambil langkah untuk membendungnya.[94] Selain hutan hujan, terdapat juga paya bakau yang meliputi kawasan seluas 1,425 kilometer persegi (550 bt persegi) di Malaysia.[90]

Kuala Lumpur meurpakan ibu negara[13] dan bandaraya terbesar di Malaysia, manakala Putrajaya menjadi pusat pentadbiran persekutuan.[95] Walaupun cabang eksekutif dan kehakiman kerajaan persekutuan sudah banyak berpindah ke Putrajaya (untuk meredakan kesesakan di Kuala Lumpur), namun Kuala Lumpur kekal sebagai pusat perundangan Malaysia kerana di sinilah terletaknya Parlimen Malaysia. Kuala Lumpur juga pusat perdagangan dan kewangan utama negara.[96]
Ekonomi ايکونومي
Menara Berkembar KLCC, mercu tanda Malaysia
Proton Prevé, sebuah kereta buatan Malaysia yang bertaraf dunia.[97][98][99][100]

    Rencana utama: Ekonomi Malaysia

Malaysia merupakan sebuah negara berpendapatan sederhana dan berubah daripada sebuah negara pengeluar bahan mentah seperti getah, bijih timah dan sebagainya pada 1971 kepada negara berekonomi pelbagai sektor melalui Dasar Ekonomi Baru. Pada dasarnya, pertumbuhan Malaysia adalah bergantung kepada eksport bahan elektronik seperti cip komputer dan sebagainya. Akibatnya, Malaysia merasai tekanan hebat semasa kegawatan ekonomi pada 1998 dan kemerosotan dalam sektor teknologi maklumat pada tahun 2001. KDNK pada tahun 2001 hanya meningkat sebanyak 0.3% disebabkan pengurangan 11% dalam bilangan eksport tetapi pakej perangsang fiskal yang besar telah mengurangkan kesan gawat tersebut.

Malaysia mempunyai persekitaran makroekonomi yang stabil (di mana kadar inflasi dan kadar pengangguran kekal di bawah 3%), simpanan pertukaran wang asing yang sihat, dan hutang luar yang kecil. Ini membolehkan Malaysia untuk tidak lagi mengalami krisis yang sama seperti Krisis Kewangan Asia pada 1997. Walaubagaimanapun, prospek jangka panjang kelihatan agak kabur disebabkan kurangnya perubahan dalam sektor korporat terutama sekali sektor yang berurusan dengan hutang korporat yang tinggi dan kompetitif.

Selain getah dan sawit yang banyak di Semenanjung Malaysia, Sabah dan Sarawak juga kaya dengan sumber asli seperti kayu balak, petroleum dan gas asli.
Pengangkutan dan tenaga ڤڠاڠکوتن دان تناݢ

    Rencana utama: Pengangkutan di Malaysia

Lebuhraya Utara-Selatan

Rangkaian jalan raya Malaysia berjumlah 98,721 kilometer (61,342 bt) panjangnya, termasuk lebuhraya sepanjang 1,821 kilometer (1,132 bt).[13] Lebuhraya terpanjang di negara ini iaitu Lebuhraya Utara-Selatan menjangkau 800 kilometer (497 batu) dari sempadan Thailand hingga Singapura. Malaysia mempunyai 118 lapangan terbang di mana 38 buah daripadanya berturap.[13] Sistem penerbangan utama Malaysia adalah Malaysia Airlines(Sistem Penerbangan Malaysia) yang menawarkan penerbangan dalam negara dan antarabangsa. Sistem keretapi Malaysia dikendalikan oleh kerajaan dan liputannya sepanjang 1,849 kilometer (1,149 bt).[13] Sistem transit aliran ringan yang murah terdapat di beberapa bandar, seperti Kuala Lumpur.[101]

Pada mulanya, penghasilan tenaga di Malaysia berasaskan minyak dan gas asli.[102] Malaysia kini berupaya menjana tenaga elektrk sebanyak 13GW.[103] Akan tetapi, biarpun permintaan untuk tenaga makin meningkat, Malaysia hanya ada 33 tahun rizab gas asli dan 19 tahun rizab minyak. Oleh itu, kerajaan Malaysia berusaha mencari sumber tenaga boleh baharu.[102] Kini, 16% janaan elektrik Malaysia berbentuk hidroelektrik, dan 84% yang selebihnya adalah termal.[103] Industri minyak dan gas di Malaysia kini dikuasai oleh syarikat milik negara, Petronas,[104] manakala sektor tenaga keseluruhannya berada di bawah kawalan Suruhanjaya Tenaga Malaysia, sebuah suruhanjaya berkanun yang menguasai penggunaan tenaga di Semenanjung dan Sabah mengikut syarat-syarat Akta Suruhanjaya Tenaga 2001.[105]
Senarai Pengangkutan Ringan Di Malaysia سناراي ڤڠاڠکوتن ريڠن دمليسيا

    MRT (Lembah Klang - dalam pembinaan)
    LRT (Lembah Klang) dan (Johor Bahru - dalam perbincangan)
    Komuter (Lembah Klang) dan (Johor Bahru - dalam perancangan)
    KL Monorail
    Penang Monorail
    Melaka Monorail
    Putrajaya Monorail
    JB Monorail
    MRT (Johor Bahru-Singapura) (dalam perbincangan)
    Sistem Keretapi Trem (Johor Bahru - dalam perbincangan)
    Aerorel Melaka

Sains dan teknologi ساءينﺱ دان تيکنولوݢي

    Rencana utama: Kementerian Sains, Teknologi dan Inovasi Malaysia

Sheikh Muszaphar Shukor, angkasawan pertama negara Malaysia.

Pada tahun 2002, Agensi Angkasa Negara (Angkasa) dibentuk untuk menguruskan segala kegiatan Malaysia di angkasa, sambil memupuk pendidikan dan ujikaji angkasa. Pada tahun 2006, Sheikh Muszaphar Shukor dan tiga lagi orang terpilih untuk program penerokaan Angkasawan. Rancangan tersebut lahir apabila Rusia sudi mengangkut seorang warga Malaysia ke Stesen Angkasa Antarabangsa dalam urusjanji pembelian 18 jet pejuang Sukhoi Su-30MKM berbilion ringgit oleh Tentera Udara Diraja Malaysia.[106]

Sebagai usaha melahirkan keupayaan pertahanan kendiri sambil menyokong pembangunan negara, Malaysia menswastakan beberapa kemudahan tenteranya pada 1970-an.[107] Maka terbentuklah industri pertahanan yang dipantau oleh Majlis Industri Pertahanan Malaysia sejak tahun 1999. Kerajaan masih cuba memupuk daya saing dalam sektor ini sehingga giat memasarkan industri pertahanan.[107] Salah satu caranya adalah Pameran Aeroangkasa dan Maritim Antarabangsa Langkawi, salah sebuah pertunjukan pertahanan dan khidmat awam terbesar di rantau Asia-Pasifik yang sering dihadiri oleh kira-kira 500 tetap.[107] Angkatan Tentera Malaysia banyak bergantung pada teknologi ketenteraan tempatan dan sistem persenjataan canggih yang direka dan dikilangkan di luar negara.
Demografi ديموݢرافي

    Rencana utama: Demografi Malaysia

Kepadatan penduduk Malaysia (orang se-km2).

Kependudukan Malaysia terdiri daripada pelbagai etnik, yang mana majoriti 50.4% merupakan orang Melayu dan 11% adalah kaum bumiputera lain[13]. Perlembagaan negara menetapkan bahawa orang Melayu adalah umat Islam yang mengamalkan adat dan kebudayaan Melayu. Taraf bumiputera turut diberi kepada sesetengah orang asli bukan Melayu tertentu, termasuk etnik Thai, Khmer, Cham dan peribumi Sabah dan Sarawak. Lebih separuh penduduk Sarawak adalah bumiputera bukan Melayu (yang mana 30% adalah Iban); begitu juga dengan 60% penduduk Sabah (yang mana 18% adalah Kadazan-Dusun, dan 17% adalah Bajau).[13] Wujudnya juga kelompok-kelompok peribumi kecil di semenanjung yang dikenali sama sekali sebagai Orang Asli.[108]

23.7% penduduk Malaysia berketurunan Cina, manakala 7.1% lagi berketurunan India.[13] Indians mula berhijrah ke Malaysia pada awal abad ke-19.[109] Majoriti masyarakat India di Malaysia bersuku Tamil. Ramai orang Eropah dan Timur Tengah yang masing-masing berasimilasi ke dalam masyarakat Kristian dan Islam melalui perkahwinan campur. Kebanyakan rakyat Malaysia kaum Serani mengakui berdarah British, Belanda atau Portugis.

Kewarganegaraan Malaysia biasanya diberikan secara lex soli.[110] Kewarganegaraan di negeri Sabah dan Sarawak berbeza daripada kewarganegeraan di Semenanjung Malaysia atas sebab-sebab urusan imigresen. Setiap warganegara yang mencecah usia 12 tahun diberi kad pengenalan bercip pintar biometrik yang dikenali sebagai MyKad dan harus sentiasa membawa kad itu sepanjang masa.[111]

Taburan penduduk sangat tidak sekata dan amat tertumpu di Semenanjung Malaysia[112] yang diduduki oleh 20 juta orang.[16] 70% penduduknya tinggal di kawasan bandar.[13] Ekoran peningkatan industri intensif buruh,[113] dianggarkan bahawa Malaysia diduduki oleh tiga juta orang pekerja asing yang membentuk 10% penduduk Malaysia[114]; NGO di Sabah menganggarkan bahawa dua juta orang itu adalah pendatang tanpa izin.[115]

Lebih-lebih lagi, menurut World Refugee Survey 2008 terbitan Jawatankuasa Pelarian dan Penghijrah A.S., Malaysia menyambut kira-kira 155,700 orang pelarian dan pencari perlindungan, iaitu 70,500 dari Filipina, 69,700 dari Myanmar, dan 21,800 dari Indonesia.[116] Jawatankuasa tersebut meletakkan Malaysia dalam senarai Sepuluh Tempat Terburuk untuk Pelarian atas sebab negara ini berdiskriminasi dalam layanannya terhadap pelarian.[116]


    lihat bincang sunting 

    lihat bincang sunting 

Bandar terbesar Malaysia
Banci Penduduk dan Perumahan Malaysia 2010[117][118]
Kuala Lumpur
Kuala Lumpur

Johor Bahru
Johor Bahru
Ked. 	Nama bandar 	Negeri dan wilayah persekutuan di Malaysia 	Pop. 	Ked. 	Nama bandar 	Negeri dan wilayah persekutuan di Malaysia 	Pop. 	Georgetown
Georgetown

Kota Bharu
Kota Bharu
1 	Kuala Lumpur 	Wilayah Persekutuan 	1,674,621 	11 	Bandaraya Melaka 	Melaka 	503,127
2 	Johor Bahru 	Johor 	1,386,569 	12 	Kajang 	Selangor 	491,237
3 	Georgetown 	Pulau Pinang 	800,000 	13 	Kota Kinabalu 	Sabah 	462,963
4 	Kota Bharu 	Kelantan 	735,522 	14 	Kuantan 	Pahang 	461,906
5 	Klang 	Selangor 	730,062 	15 	Sungai Petani 	Kedah 	456,605
6 	Subang Jaya 	Selangor 	708,296 	16 	Batu Pahat 	Johor 	417,458
7 	Ipoh 	Perak 	617,887 	17 	Tawau 	Sabah 	412,375
8 	Kuching 	Sarawak 	613,977 	18 	Sandakan 	Sabah 	409,056
9 	Petaling Jaya 	Selangor 	555,935 	19 	Alor Setar 	Kedah 	366,787
10 	Seremban 	Negeri Sembilan 	{{{pop_10}}} 	20 	Kuala Terengganu 	Terengganu 	343,284
Agama اݢام

    Rencana utama: Agama di Malaysia dan Islam di Malaysia

Carta peratusan agama di Malaysia berdasarkan bancian tahun 2010
				
Islam 	
  
	61.3%
Buddhism 	
  
	19.8%
Kristian 	
  
	9.2%
Hinduism 	
  
	6.3%
Agama masyarakat Cina 	
  
	1.3%
Tiada agama 	
  
	0.7%
Lain-lain/Tiada maklumat terperinci 	
  
	0.5%
Masjid Kampung Laut yang didirikan seawal awal abad ke-18 di Tumpat, Kelantan adalah antara masjid yang tertua di Malaysia.

Perlembagaan Malaysia menjamin kebebasan beragama, sungguhpun Islam selaku agama yang paling ramai penganutnya merupakan agama rasmi Malaysia. Menurut perangkaan Banci Penduduk dan Perumahan 2000, kira-kira 60.4% penduduk menganut agama Islam; 19.2% Buddha; 9.1% Kristian; 6.3% Hindu; dan 2.6% yang lain mengamalkan Konfusianisme, Taoisme dan agama Cina tradisional yang lain. Yang selebihnya dikira menganut kepercayaan animisme, agama rakyat, dan Sikhisme, melainkan 0.9% yang tidak beragama atau tidak memberikan maklumat.[119][120]

Semua orang Melayu dikira beragama Islam mengikut Perkara 160 Perlembagaan Malaysia.[121] Menurut statistik Banci 2000, 75.9% orang Cina mengaku beragama Buddha, diikuti ramai penganut Taoisme (10.6%) dan Kristian (9.6%), di samping sebilangan kecil Hui-Muslim di tempat-tempat tertentu seperti Pulau Pinang.[120] Majoriti orang India Malaysia beragama Hindu (84.5%), diikuti ramai penganut Kristian (7.7%) dan Islam (3.8%), lebih 150,000 beragama Sikh, dan 1,000 penganut Jain. Kristian merupakan agama utama masyarakat Bumiputera bukan Melayu (50.1%), di samping 36.3% lagi umat Islam dan 7.3% pengikut agama tradisional.[120]

Umat Islam diwajibkan menurut keputusan Mahkamah Syariah untuk perihal berkenaan agama Islam. Hakim syariah sewajarnya mengikuti fahaman perundangan Syafii selaku mazhab utama di Malaysia.[122] Bidang kuasa mahkamah Syariah terhad kepada hal-ehwal umat Islam seperti pernikahan, pewarisan, perceraian, kemurtadan, mualaf, hak penjagaan anak dan lain-lain lagi. Tiada kesalahan jenayah atau awam lain yang terletak dalam bidang mahkamah Syariah yang serupa hierarkinya dengan Mahkamah Sivil. Mahkamah-Mahkamah Sivil (termasuk Mahkamah Persekutuan) selaku mahkamah agung negara pun tidak melayan perihal amalan Islam.[123]
Bahasa بهاس

Bahasa rasmi Malaysia dikenali sebagai Bahasa Malaysia, iaitu bahasa Melayu dalam bentuk yang piawai. Bahasa Inggeris pernah dijadikan bahasa pentadbiran negara de facto untuk suatu ketika dahulu, dan masih kekal sebagai bahasa kedua yang kukuh dalam sesetengah masyarakat Malaysia di samping menjadi matapelajaran wajib di sekolah awam. Penggunaan bahasa Inggeris di Malaysia berasal dari bahasa Inggeris British, dan banyak digunakan secara meluas dalam bidang perniagaan. Sesetengah rakyat Malaysia cenderung bertutur dalam bahasa rojak atau Manglish, iaitu campuran pelbagai bahasa di Malaysia. Ramai rakyat Malaysia yang fasih berbahasa Inggeris, walaupun sekadar dalam bentuk 'Manglish'. Kerajaan Malaysia menegah penggunaan bahasa rojak dan Manglish.[124]

Rakyat Malaysia bertutur dalam sejumlah 137 bahasa hidup[125], yang mana 41 daripadanya dipertuturkan di Semenanjung.[126] Kaum peribumi Malaysia Timur bertutur dalam bahasa tersendiri yang ada hubungan tetapi berbeza sekali dengan bahasa Melayu.Bahasa Iban ialah bahasa etnik utama di Sarawak manakala bahasa Dusun menjadi bahasa asli utama di Sabah.[127]

Bahasa Tamil merupakan bahasa utama masyarakat India di Malaysia. Kaum Cina pula bertutur dalam pelbagai loghat selatan China, seperti bahasa Hokkien, Hakka, Kantonis, Teochew, Fuchow dan Hainan.
Pendidikan ڤنديديقن

    Rencana utama: Pendidikan Malaysia

Sektor pendidikan Malaysia diselia oleh Kementerian Malaysia.[128] Sistem pendidikan Malaysia terdiri daripada pendidikan prasekolah bukan wajib, diikuti enam tahun pendidikan rendah yang wajib[16] dan lima tahun pendidikan menengah.

Sekolah rendah dibahagikan kepada dua kumpulan, iaitu sekolah kebangsaan dan sekolah jenis kebangsaan (vernakular).[129] Sekolah kebangsaan menggunakan bahasa Malaysia sebagai perantara, manakala sekolah jenis kebangsaan menjadikan bahasa Mandarin atau Tamil untuk tujuan yang sama. Sebelum ke sekolah menengah, murid-murid Tahun 6 wajib menduduki Ujian Pencapaian Sekolah Rendah (UPSR).[130]

Pendidikan menengan di Malaysia dilakukan terutamanya di Sekolah Menengah Kebangsaan selama lima tahun. Pada akhir Tingkatan Tiga, murid-murid mengambil peperiksaan Penilaian Menengah Rendah (PMR); tetapi PMR bakal dimansuhkan pada tahun 2016. Pada tahun terakhir persekolahan menengah iaitu Tingkatan Lima, para pelajar menduduki peperiksaan Sijil Pelajaran Malaysia (SPM). Sekolah menengah kebangsaan menjadikan bahasa Malaysia sebagai perantara utama, tetapi wujudnya juga sekolah menengah swasta yang berantara dalam bahasa Cina dan Inggeris. Sekolah antarabangsa juga didirikan di Malaysia khas untuk anak-anak warga asing.

Sebelum sistem matrikulasi diperkenalkan, pelajar yang hendak memasuki universiti awam perlu melanjutkan lagi persekolahan menengah selama 18 bulan untuk Sijil Tinggi Persekolahan Malaysia (STPM).[131] Semenjak kemunculan program matrikulasi alternatif kepada sejak tahun 1999, sesiapa yang menyiapkan program 12 bulan di kolej matrikulasi boleh berdaftar di universiti awam.
Penjagaan kesihatan ڤنجاݢاءن کصيحتن

    Rencana utama: Kesihatan di Malaysia

Kerajaan Malaysia menitikberatkan peluasan dan pembangunan penjagaan kesihatan dengan memperuntukkan 5% perbelanjaan pembangunan sektor sosial kerajaan kepada kesihatan awam. Kerajaan juga cuba mempromosikan Malaysia sebagai destinasi perubatan serantau dan antarabangsa.[132] Kerajaan melaksanakan sistem penjagaan kesihatan sejagat di samping membenarkan perusahaan perubatan swasta.[133] Pada tahun 2008, ladar kematian bayi di Malaysia berada pada takat 5.92 per 1000 orang[134], manakala jangka hayat ketika lahir adalah 74 tahun.[135] Sistem penjagaan kesihatan Malaysia mewajibkan doktor untuk berkhidmat di hospital awam selama tiga tahun untuk memastikan kakitangan yang mencukupi di hospital-hospital berkenaan.[133]

Kerajaan berdepan dengan masalah kekurangan pusat perubatan di luar bandar, dan menanganinya dengan membangunkan sistem "Tele-Jagaan Primer".[133]
Budaya بوداي
Seorang penggerai menyediakan murtabak di Kuala Lumpur.

    Rencana utama: Budaya Malaysia

Malaysia ialah sebuah negara berbilang kaum, budaya dan bahasa. Orang Melayu merupakan komuniti terbesar yang memainkan peranan terpenting dalam politik negara. Bahasa Melayu (Bahasa Malaysia), merupakan bahasa utama negara ini.[136] Rakyat berketurunan Minangkabau, Bugis dan Jawa boleh digolongkan sebagai "Melayu" mengikut takrifan perlembagaan, tetapi juga boleh bertutur dalam bahasa ibunda masing-masing. Bahasa Inggeris juga meluas di kawasan bandaraya utama. Mengikut perlembagaan, semua orang Melayu beragama Islam, namun budaya Melayu memperlihatkan pengaruh kuat dari agama Hindu, Buddha dan animisme, tetapi semua ini telah diketepikan atau diharamkan sejak pergerakan pengislaman pada 1980-an dan 1990-an. Memandangkan sesiapa sahaja umat Islam yang berbahasa Melayu menikmati keistimewaan bumiputera, ramai umat Islam bukan Melayu mengamalkan bahasa, adat dan pemakaian Melayu akhir-akhir ini, terutamanya kaum India Muslim di Semenanjung[137] dan Kadayan di Borneo.

Kaum bumiputera bukan Melayu terbesar di Malaysia ialah kaum Iban dari Sarawak, yang seramai 600,000 orang[138], diikuti kaum Bidayuh yang seramai 170,000 orang dan tertumpu di kawasan barat daya Sarawak. Kaum peribumi terbesar di Sabah pula ialah Kadazan yang kebanyakannya beragama Kristian[139] dan mengusahakan sawah padi.[140] Di Semenanjung ada 140,000 Orang Asli yang terdiri daripada pelbagai kelompok etnik. Kebanyakan puak minoriti ini, baik di Semenanjung mahupun di Borneo, mengikut tradisi pemburu-pengumpul yang berpindah-randah, terutamanya kaum Punan, Penan dan Senoi. Malangnya, tanah pusaka dan tempat berburu mereka makin berkurangan akibat tuntutan kerajaan yang memaksa mereka ke tanah yang kurang subur hingga mengancam cara hidup tradisional mereka.[141]

Malaysia diduduki oleh sebuah masyarakat Cina seramai enam juta orang yang kebanyakannya adalah keturunan para penghijrah dari China Selatan pada abad ke-18 dan ke-19 kerana tertarik oleh peluang lumayan melombong emas di Tanah Melayu, di samping melarikan diri daripada peperangan dan ketaktentuan politik di negara asal mereka. Tidak dilupakan satu suku Cina yang berkahwin dengan orang Melayu dan berasimilasi dengan budaya Melayu sejak zaman Kesultanan Melayu Melaka[142], iaitu Cina Peranakan yang pernah mekar di Pulau Pinang dan Melaka sewaktu zaman penjajahan Eropah.

Masyarakat India di Malaysia pula kebanyakannya adalah suku Tamil. Mereka adalah keturunan penghijrah India yang bekerja sebagai pedagang, guru atau pekerja mahir yang lain, tetapi sesetengah mereka dipaksa oleh penjajah British untuk mengusahakan dusun.[143]

Sebilangan kecil rakyat Malaysia berketurunan kaukasia dan bertutur dalam bahasa kriol, seperti Kristang (terbitan bahasa Portugis),[144] dan Zamboangueño Chavacano (terbitan bahasa Sepanyol).[145] Kaum minoriti lain di Malaysia termasuk orang Siam, Burma, Cham dan Khmer.
Seni سني

Kesenian Malaysia banyak persamaannya dengan negara jiran Indonesia, terutamanya wayang kulit, silat, seni kraf seperti menenum dan perlogaman. Muzik dan seni persembahan tradisional Melayu dipercayai berpunca dari kawasan Kelantan—Pattani serta mendapat pengaruh dari India, China, Thailand dan Indonesia. Muzik Melayu tradisional bertengahkan gendang, rebab, serunai, seruling dan banyak lagi. Negara ini kaya dengan tradisi seni tarian dan drama, antaranya dikir barat yang diwar-warkan oleh kerajaan sebagai lambang budaya kebangsaan.[146]
Cuti dan perayaan چوتي دان ڤراياءن

Rakyat Malaysia menikmati berbilang cuti dan perayaan sepanjang tahun; sesetengahnya adalah cuti umum yang diwartakan di peringkat persekutuan atau negeri. Perayaan yang disambut oleh kelompok etnik atau agama minoriti tertentu lazimnya tidak dijadikan cuti umum. Cuti yang paling disambut ramai ialah Hari Kebangsaan (atau Hari Kemerdekaan) pada 31 Ogos sempena ulang tahun kemerdekaan Persekutuan Tanah Melayu pada tahun 1957, manakala Hari Malaysia disambut pada 16 September untuk memperingati pembentukan Malaysia pada tahun 1963. Cuti kebangsaan yang lain termasuk Hari Buruh (1 Mei), dan Hari Keputeraan Yang di-Pertuan Agong (Sabtu pertama bulan Jun).

Sebagai negara berpenduduk majoriti Muslim, perayaan Islam adalah penting sekali di Malaysia, khususnya Hari Raya Aidilfitri[147], tetap tidak dilupakan juga Hari Raya Aidiladha (atau Hari Raya Haji), Awal Muharram (Maal Hijrah) dan Maulidur Rasul.

Masyarakat Cina biasanya menyambut perayaan yang sama dengan kaum Cina seluruh dunia, terutamanya Tahun Baru Cina. Penganut agama Buddha di Malaysia menyambut Hari Wesak iaitu hari keputeraan Buddha. Masyarakat Hindu du Malaysia menyambut pesta cahaya Deepavali dan juga Thaipusam, sambutan secara berziarah ramai-ramai ke Batu Caves.[148] Orang Sikh menyambut Tahun Baru mereka iaitu perayaan Vaisakhi. Orang Kristian pula lebih kurang sama perayaannya dengan Kristian di merata dunia, khususnya Krismas dan Easter. Di Malaysia Timur pula diadakan perayaan menuai iaitu Gawai di Sarawak dan Kaamatan di Sabah.

Sungguhpun kebanyakan perayaan dikaitkan dengan satu-satu kelompok kaum atau agama, namun perayaan muhibah juga dipupuk untuk mengukuhkan perpaduan di Malaysia. Misalnya, "Kongsi Raya" apabila Aidilfitri bertembung dengan Tahun Baru Cina; atau "Deepa Raya" apabila Aidilfitri dan Deepavali disambut serentak.[149]
Sukan سوکن

    Rencana utama: Sukan di Malaysia

Logo Sukan Komanwel XVI yang diadakan di Kuala Lumpur pada tahun 1998

Antara sukan kegemaran ramai di Malaysia termasuk badminton, boling, bola sepak, skuasy dan hoki.[150] Perlawanan badminton di Malaysia menarik ribuan penonton. Malaysia, di samping Indonesia dan China, kerap menjadi tuan rumah Piala Thomas sejak tahun 1948.[151] Persekutuan Lawn Bowls Malaysia (PLBM) didaftarkan pada tahun 1997,[152] berikutan sukan boling padang yang semakin diminati di Malaysia.[153] Skuasy diperkenalkan di Malaysia oleh tentera British, dengan perlawanan sulung yang diadakan pada tahun 1939. Persatuan Skuasy Malaysia (SRAM) ditubuhkan pada 25 Jun 1972, lalu mengecapi kejayaan besar dalam persada skuasy Asia.[154]

Sukan hoki terkenal sekali di Malaysia, terutama sekali pasukan lelaki Malaysia yang menduduki tangga ke-15 di dunia pada Ogos 2010.[155] Malaysia pernah menjadi tuan rumah kejohanan Piala Dunia Hoki ke-3 dan ke-10.[156] Negara ini juga memiliki sebuah balapan Formula Satu iaitu Litar Antarabangsa Sepang sepanjang 310.408 km, dan mengadakan Grand Prix tahunan mulai tahun 1999.[157]

Persekutuan Majlis Olimpik Malaya ditubuhkan pada tahun 1953, lalu menerima pengiktirafan IOC pada tahun 1954. Kontinjen Tanah Melayu mula-mula menyertai Sukan Olimpik di Melbourne pada tahun 1956. Majlis ini dinamakan semula sebagai Majlis Olimpik Malaysia pada tahun 1964, dan sejak itu menyertai setiap temasya Olimpik Musim Panas kecuali pada tahun 1980, kerana menyertai boikot Amerika Syarikat untuk membantah tindakan tuan rumah, Kesatuan Soviet menyerang Afghanistan. Atlit Malaysian meraih sejumlah empat pingat Olimpik, kesemuanya dari sukan badminton.[158]

Malaysia bertanding di Sukan Komanwel sejak tahun 1950 sebagai Malaya, dan sejak tahun 1966 sebagai Malaysia. Kontinjen negara selama ini menguasai sukan badminton. Kuala Lumpur menjadi tuan rumah Sukan Komanwel pada tahun 1998.[159]
Trivia تريۏيا
Ibu negara 	Kuala Lumpur
Pusat pentadbiran 	Putrajaya
Tarikh Hari Kebangsaan 	31 Ogos 1957
Cogan Kata Negara 	Bersekutu Bertambah Mutu
Benua 	Asia, Asia Tenggara
Koordinat Geografi 	2 30 U, 112 30 T
Jumlah hujan tahunan 	2000mm ~ 2500mm
Iklim 	Tropika dengan suhu 24–35 Darjah Celsius
Bunga kebangsaan 	Bunga Raya
Binatang rasmi 	Harimau
Puncak tertinggi 	Gunung Kinabalu, Banjaran Crocker (4175m)
Puncak tertinggi Semenanjung 	Gunung Tahan, Banjaran Tahan (2187 m)
Banjaran terpanjang 	Banjaran Titiwangsa (500 km)
Sungai terpanjang 	Sungai Rajang, Sarawak (563 km)
Sungai terpanjang di Semenanjung 	Sungai Pahang (475 km)
Jambatan terpanjang 	Jambatan Pulau Pinang (13.5 km)
Gua terbesar 	Gua Niah, Sarawak
Bangunan tertinggi 	Menara Berkembar Petronas (452m)
Negeri terbesar 	Sarawak (124,450 km persegi)
Negeri terkecil 	Perlis (810 km persegi)
Tempat paling lembap 	Bukit Larut (lebih 5080 mm)
Tempat paling kering 	Jelebu (kurang daripada 1500 mm)
Kawasan paling padat 	Kuala Lumpur (6074/km², 15,543/batu persegi)
Penanaman eksport utama 	Kelapa sawit dan getah
Pencapaian semasa ڤنچاڤاين سماس

    Negara kedua paling berdaya saing harga di dunia dalam industri perjalanan dan pelancongan, daripada 124 buah negara yang dikaji.
    Tempat ke-6 bagi iltizam kerajaan dalam penyertaan di pameran T&T antarabangsa.
    Negara ke-24 paling selamat untuk dikunjungi.
    Tempat ke-10 dari segi kualiti pendidikan (daripada 100 negara)

(laporan World Economic Forum (WEF) yang berpengkalan di Geneva. dalam Berita Harian 10 Feb 2008)
Tokoh utama di Malaysia توکوه اوتام دمليسيا
Tunku Abdul Rahman.

    Rencana utama: Tokoh-tokoh Malaysia

    Dato' Onn bin Jaafar
    Tunku Abdul Rahman Putra Al-Haj ibni Al-Marhum Sultan Abdul Halim Hamid Shah
    Tun Abdul Razak Hussein
    Tun Hussein Onn
    Tun Dr Mahathir Mohamad
    Tun Abdullah Ahmad Badawi
    Dato' Seri Mohd Najib Tun Abdul Razak

Lihat juga ليهت جوݢ

    Identiti Malaysia
    Lambang negara Malaysia
    Senarai parti politik Malaysia
    Senarai Yang Di-Pertuan Agong Malaysia
    Jabatan dan Agensi kerajaan Malaysia
    Darjah-darjah kebesaran bintang-bintang dan pingat Malaysia
    Ringgit Malaysia
    Kabinet Malaysia
    Daftar persatuan di Malaysia

Rujukan رجوكن

Malaysian Flag and Crest from www.malaysia.gov.my.
http://www.statistics.gov.my/portal/download_Population/files/census2010/Taburan_Penduduk_dan_Ciri-ciri_Asas_Demografi.pdf
Derek Mackay (11 Jun 2005). Eastern Customs: The Customs Service in British Malaya and the Opium Trade. The Radcliffe Press. pp. 240–. ISBN 978-1-85043-844-1. Diperoleh pada 28 Ogos 2013.
"The National Archives DO 169/254 (Constitutional issues in respect of North Borneo and Sarawak on joining the federation)". The National Archives. 1961-1963. Diperoleh pada 23 April 2015. Check date values in: |date= (bantuan)
"No.10760: Agreement relating to Malaysia" (pdf). United Nations Treaty Collection. United Nations. July 1963. Diperoleh pada 2010-07-29. Ralat petik: Invalid <ref> tag; name "am001" defined multiple times with different content
"Population (Updated: 31 July 2009)". Jabatan Statistik Malaysia. Diperoleh pada 21 Jun 2010.
http://www.statistics.gov.my/portal/populationclockNEW/BI.php [1] Population Clock by Malaysia Statistics Department
"5. Report for Selected Countries and Subjects". International Monetary Fund. Unknown parameter |http://www.imf.org/external/pubs/ft/weo/2010/01/weodata/weorept.aspx?sy= ignored (bantuan);
"Human Development Report 2009. Human development index trends: Table G". The United Nations. Diperoleh pada 5 Oktober 2009.
"Back to Bahasa Malaysia", The Star, Kuala Lumpur, 4 Jun 2007.
Teks PDF oleh Jabatan Pengajian Tinggi, Kementerian Pengajian Tinggi Malaysia-Perkara 152. Bahasa kebangsaan.
United Nations Member States
https://www.cia.gov/library/publications/the-world-factbook/geos/my.html
Perlembagaan Malaysia:Article 1
"Country Pages - Malaysia". Country Pages. Council for International Exchange of Scholars. Diperoleh pada 2010-09-06.
"Malaysia". State.gov. 2010-07-14. Diperoleh pada 2010-09-14.
Perlembagaan Malaysia:Perkara 33
Perlembagaan Malaysia:Article 43
The Federation of International Trade Associations. General Information of Malaysia. Dicapai pada 7 Disember 2007.
"Biodiversity Theme Report". Australian Government Department of the Environment, Water, Heritage and the Arts. 2001. Diperoleh pada 24 Januari 2009.
The New Student's Reference Work. 1914.
"States of Malaysia". Statoids (Administrative Divisions of Countries). Diperoleh pada 23 Jun 2010.
Sakai, Manako. Reviving Malay Connections in Southeast Asia.
Suarez, Thomas. Early Mapping of Southeast Asia, pp. 46–47.
Govind Chandra Pande (2005). India's Interaction with Southeast Asia: History of Science,Philosophy and Culture in Indian Civilization, Vol. 1, Part 3. Munshiram Manoharlal. p. 266. ISBN 978-8187586241.
Lallanji Gopal (2000). The economic life of northern India: c. A.D. 700-1200. Motilal Banarsidass. p. 139. ISBN 9788120803022.
D.C. Ahir (1995). A Panorama of Indian Buddhism: Selections from the Maha Bodhi journal, 1892-1992. Sri Satguru Publications. p. 612. ISBN 8170304628.
Radhakamal Mukerjee (1984). The culture and art of India. Coronet Books Inc. p. 212. ISBN 9788121501149.
Himansu Bhusan Sarkar (1970). Some contributions of India to the ancient civilisation of Indonesia and Malaysia. Calcutta: Punthi Pustak. p. 8.
Earl, George S. W. (1850). "On The Leading Characteristics of the Papuan, Australian and Malay-Polynesian Nations". Journal of the Indian Archipelago and Eastern Asia (JIAEA): 119.
http://www.jstor.org/stable/25169637?seq=3
Michael John Montesano, Patrick Jory (2008). Thai south and Malay north: ethnic interactions on the plural Peninsula. Singapore: National University of Singapore Press. pp. 1–5. ISBN 978-9971-69-411-1.  Google Books link
"The Encyclopedia of Malaysia : Early History". Diperoleh pada 23 Jun 2010. |first1= missing |last1= in Authors list (bantuan)
Fix, Alan G. (Jun 1995). "Malayan Paleosociology: Implications for Patterns of Genetic Variation among the Orang Asli". American Anthropologist, New Series 97 (2): 313–323. doi:10.1525/aa.1995.97.2.02a00090.
"The Map Room: South East Asia: Malaya". British Empire. Diperoleh pada 2010-09-18.
BCLim. "History of Malaya, Malaysia by mymalaysiabooks". Mymalaysiabooks.com. Diperoleh pada 2010-09-21.
"The Encyclopaedia Britannica : a dictionary of arts, sciences, literature and general information". Archive.org. Diperoleh pada 2010-10-17.
"White Rajah: a dynastic intrigue - Google Books". Google.com. 1902-08-16. Diperoleh pada 2010-09-18.
Legacies of World War II in South and East Asia by David Koh Wee Hock, David Wee Hock Koh
Mahathir bin Mohamad. "Our Region, Ourselves", Time Asia, Hong Kong, 31 Mei 1999.
"Malaya: Token Citizenship", Time, New York, 19 Mei 1952.
Friday, Sep. 06, 1963 (1963-09-06). "Malaysia: Tunku Yes, Sukarno No". TIME. Diperoleh pada 2010-10-17.
Singapore Statutes Online: Proclamation on Singapore
"Malaysia: The Art of Dispelling Anxiety", Time, New York, 27 Ogos 1965.
"Race War in Malaysia", Time, New York, 23 Mei 1969.
Jomo Kwame Sundaram. UNRISD The New Economic Policy and Interethnic Relations in Malaysia.
Anthony Spaeth. "Bound for Glory", Time, New York, 9 Disember 1996.
Euromoney; Property: A Steep Climb with a Gentle Descent, Aug 1992
Anthony Spaeth. "He's the Boss", Time Asia, Hong Kong, 14 September 1998.
Imtiaz Shah Yacob, Imran. "Asia Sentinel – Malaysian Petitioners Defy Police". Asia Sentinel. Diperoleh pada 9 Julai 2009.
Perlembagaan Malaysia:Article 32
Perlembagaan Malaysia:Article 44
Perlembagaan Malaysia:Article 45
The management of secondary cities in southeast Asia by United Nations Centre for Human Settlements
"Malaysia (Dewan Rakyat)". Inter-Parliamentary Union. 29 September 2008.
Perlembagaan Malaysia:Article 43-2
Perlembagaan Malaysia:Perkara 43-1
"The Malaysian Government System".
"Asia-Pacific | Malaysia rejects Christian appeal". BBC News. 2007-05-30. Diperoleh pada 2010-09-27.
England, Vaudine (2010-07-09). "BBC News - Malaysian groups welcome first Islamic women judges". Bbc.co.uk. Diperoleh pada 2010-09-27.
"Malaysia sharia court allows Muslim to renounce Islam › Japan Today: Japan News and Discussion". Japantoday.com. Diperoleh pada 2010-09-27.
"BBC NEWS | Asia-Pacific | Malaysian state passes Islamic law". Simonbaker.me. 2002-07-08. Diperoleh pada 2010-09-27.
"Malaysia's Foreign Policy". Ministry of Foreign Affairs (Malaysia). Diperoleh pada 21 September 2010.
"Malaysia Foreign Relations | ASEAN - Australia - New Zealand Free Trade Agreement". Asean.fta.govt.nz. 2008-12-04. Diperoleh pada 2010-09-18.
"Overview". Association of Southeast Asian Nations. Diperoleh pada 2007-11-08.
http://www.oic-oci.org/member_states.asp
"List of Member States". United Nations. Diperoleh pada 2007-11-08.
"Member Economies". Asia-Pacific Economic Cooperation. Diperoleh pada 2010-09-05.
"Malaysia". Developing 8 Countries. Diperoleh pada 2010-06-21.
"The Non-Aligned Movement: Member States". Non-Aligned Movement. Diperoleh pada 2010-09-05.
Members. Commonwealth Secretariat. Dicapai pada 8 November 2007.
"Malaysia: Anti-Semitism without Jews". Jerusalem Center for Public Affairs. Diperoleh pada 2010-09-05.
"Malaysia’s policy towards its 1963 - 2008 territorial disputes". Academicjournals.org. 2009-09-07. Diperoleh pada 2010-10-01.
Punca Isu Pertikaian Kedaulatan Wilayah di Laut China Selatan dan Pendirian China, CRIonline, China Radio International, 18 Mac 2009. Dicapai pada 23 Oktober 2010.
https://www.cia.gov/library/publications/the-world-factbook/fields/2070.html
"Malaysian Military statistics". NationMaster. Diperoleh pada 2010-10-01.
"Australia says major military exercise underway in Malaysia". My Sinchew. 2010-04-26. Diperoleh pada 2010-10-01.
"Indonesia-Malaysia military exercises must continue - defence minister". ANTARA News. 2010-09-13. Diperoleh pada 2010-10-01.
"Malaysia, Philippines committed to enhancing border security". My Sinchew. 2010-08-09. Diperoleh pada 2010-09-18.
John Pike. "Malaysia Intensifies Border Security Following US Warnings". Globalsecurity.org. Diperoleh pada 2010-09-18.
Kent, Jonathan (2004-04-28). "Asia-Pacific | Malaysia ups Thai border security". BBC News. Diperoleh pada 2010-09-18.
"Federal Territories and State Governments". Malaysia.gov.my. Diperoleh pada 2010-09-21.
"NRD: 'H' indicates holder is a Sabahan | Daily Express Newspaper Online, Sabah, Malaysia". Dailyexpress.com.my. 2010-06-05. Diperoleh pada 2010-09-14.
"Malaysia - Visas, Residency, Immigration and Documentation". Expat Focus. Diperoleh pada 2010-09-14.
Wu & Hickling, pp. 65–66.
The Earthtimes (2010-08-16). "US donates four gunboats to Philippine border patrol | Earth Times News". Earthtimes.org. Diperoleh pada 2010-10-17.
Leow Chiah Wei. Travel Times. "Asia's southernmost tip", New Straits Times, Kuala Lumpur, 18 Julai 2005.
Sager Ahmad. Travel Times. Tanjung Piai, the End of Asia, New Straits Times, Kuala Lumpur, 27 Jun 2003.
Andrew Marshall. "Waterway to the World", Time Asia, Hong Kong, 31 Julai 2006.
The population of Peninsular Malaysia by Swee-Hock Saw, pages 1-2
"Main Range (mountains, Malaysia)". Britannica.com. Diperoleh pada 2010-10-01.
"Mount Kinabalu — revered abode of the dead". Ecologyasia.com. Diperoleh pada 2010-09-17.
"WWF — Coral Triangle". Wwf.panda.org. Diperoleh pada 2010-09-14.
"The Malaysian Rainforest". Wwf.org.my. Diperoleh pada 2010-10-01.
Ho, Chin Siong (2006). "Putrajaya — Administrative Centre of Malaysia -Planning Concept and Implementation". Diperoleh pada 18 September 2010.
"Vision & Goals of Kuala Lumpur". Portal Rasmi Dewan Bandaraya Kuala Lumpur. Diperoleh pada 18 September 2010.
"PM launches Preve - Proton's most technologically-advanced vehicle (Inggeris)". thestar.com.my. 16 April 2012. Diperoleh pada 18 Mac 2013.
"Proton Preve catat lebih 10,000 tempahan". sinarharian.com.my. 13 Jun 2012. Diperoleh pada 18 Mac 2013.
"ANCAP Safety Rating - Proton Prevé (From 2013) (Inggeris)". ancap.com.au. Diperoleh pada 18 Mac 2013.
"Proton Preve dapat 5 Bintang ANCAP". arenakereta.com. 26 Februari 2013. Diperoleh pada 18 Mac 2013.
http://books.google.com.ph/books?id=wprT8EAiMnIC&pg=PA103&dq=light+rail+transit+malaysia&hl=en&ei=ctu7TI7KLYWgvQPogfHwDQ&sa=X&oi=book_result&ct=result&resnum=3&ved=0CDUQ6AEwAg#v=onepage&q=light%20rail%20transit%20malaysia&f=false Malaysia, Singapore & Brunei] by Simon Richmond, Marie Cambon, Damian Harper
"Renewable Energy and Kyoto Protocol: Adoption in Malaysia". Publicweb.unimap.edu.my. Diperoleh pada 2010-09-24.
Global Energy Network Institute 1-619-595-0139 (2007-06-28). "National Energy Grid of Malaysia - National Electricity Transmission Grid of Malaysia - Global Energy Network Institute - GENI conducts research and education on: renewable energy resources interconnections globally, world peace, stable sustainable development solutions". Geni.org. Diperoleh pada 2010-09-24.
"U.S. Energy Information Administration Independent Statistics and Analysis Malaysia". U.S. Energy Information Administration. 2009. Diarkibkan daripada asal pada 2012-08-01. Diperoleh pada 2010-09-24.
h"Overview of Energy Commission". St.gov.my. Diperoleh pada 2010-09-24.
"Malaysian astronaut to fly to ISS in 2007 - Russian space agency - 1 | Russia | RIA Novosti". En.rian.ru. 2006-05-19. Diperoleh pada 2010-10-18.
John Pike. "Malaysia Defence Industry". Globalsecurity.org. Diperoleh pada 2010-09-24.
Modernity and Malaysia: settling the Menraq forest nomads by Alberto G. Gomes, Page 10
"Racism alive and well in Malaysia". Asia Times. 24 Mac 2006.
Perkara 14. Perlembagaan Malaysia
"More than just a card", The Star, Kuala Lumpur, 30 Ogos 2007.
Growth, structural change, and regional inequality in Malaysia by Asan Ali Golam Hassan, page 12
http://www.nytimes.com/2007/09/13/business/worldbusiness/13iht-labor.4.7496516.html?_r=1
http://news.bbc.co.uk/2/hi/asia-pacific/3964511.stm
Quek, Kim. "Demographic implosion in Sabah? Really?". Malaysiakini. Diperoleh pada 21 Jun 2010.
"World Refugee Survey 2008". U.S. Committee for Refugees and Immigrants. 19 Jun 2008.
"Population Distribution and Basic Demographic Characteristics, 2010". Jabatan Statistik, Malaysia. Diperoleh pada 19 April 2012.
"Key Summary Statistics For Local Authority Areas, Malaysia 2010". Jabatan Statistik, Malaysia. Diperoleh pada 19 April 2012.
"Population and Housing Census" Press statement, Department of Statistics, Malaysia. Dicapai pada 3 April 2007.
General Report of the Population and Housing Census 2000. Putrajaya: Department of Statistics, Malaysia. 2005. pp. 60–64. ISBN 9839044265. |coauthors= requires |author= (bantuan)
Perkara 160 (2). Perlembagaan Malaysia.
Michael G. Peletz (2002). Islamic modern: religious courts and cultural politics in Malaysia. pp.84–85.
Mahathir, Marina (2010-08-17). "Malaysia moving forward in matters of Islam and women by Marina Mahathir - Common Ground News Service". Commongroundnews.org. Diperoleh pada 2010-09-14.
Zimmer, Benjamin (2006-10-05). "Language Log: Malaysia cracks down on "salad language"". Itre.cis.upenn.edu. Diperoleh pada 2010-09-14.
"Ethnologue report for Malaysia". Ethnologue.com. Diperoleh pada 2010-10-18.
"Ethnologue report for Malaysia (Peninsular)". Ethnologue.com. Diperoleh pada 2010-10-18.
The Austronesian languages of Asia ... - Google Books. Books.google.com.ph. Diperoleh pada 2010-09-21.
Jadual Kesembilan. Perlembagaan Malaysia.
Mustafa, Shazwan (2010-08-22). "Malay groups want vernacular schools abolished". The Malaysian Insider. Diperoleh pada 2010-09-18.
Pendidikan Sekolah Rendah, Portal Rasmi Kerajaan Malaysia (malaysia.gov.my). Dicapai pada 24 Oktober 2010.
"Academic Qualification Equivalence". StudyMalaysia.com. Diperoleh pada September 15, 2010.
"The Official Site of Malaysia Healthcare Travel & Medical Tourism". Myhealthcare.gov.my. 2009-07-03. Diperoleh pada 2010-09-17.
moveforward (2009-08-08). "Health Care in Malaysia". Expatforum.com. Diperoleh pada 2010-09-17.
Infant mortality rate, World Bank, World Development Indicators, 23 Oktober 2010. Dicapai pada 24 Oktober 2010.
"Malaysia - Statistics". UNICEF. Diperoleh pada 2010-09-17.
Perkara 152. Perlembagaan Malaysia.
Kalau status Melayu tak boleh…India Muslim bersedia terima status Bumiputera, Agenda Daily. Dicapai pada 24 Oktober 2010.
"Geography of Wealth — Iban People/Malaysia Profile". National Geographic. 2002-10-17. Diperoleh pada 2010-09-15.
"KadazanDusun, Kadazan Dusun Sabahan | ABC Sabah Malaysia". Abcsabah.com. Diperoleh pada 2010-09-15.
"The People Of Sabah". Sabah.org.my. Diperoleh pada 2010-09-15.
"Environmental Justice Case Study: Displacement of Indigenous People in Sarawak, Malaysia". Umich.edu. 1994-09-27. Diperoleh pada 2010-09-17.
Chinese diaspora: Malaysia, BBC News, 3 Mac 2005. Dicapai pada 24 Oktober 2010.
"Non-resident Indian and Person of Indian Origin". NRIOL. NRIOL. Diperoleh pada 27 November 2008. "Most Indians migrated to Malaysia as plantation laborers under British rule"
http://www.jstor.org/stable/30027570
Roots of Creole structures by Susanne Michaelis, page 279
Malaysian Ministry of Information Portal. "National Dikir Barat Competition To Be Expanded Next Year"[pautan putus], 2006. Dicapai pada 30 Januari 2009.
"Festival of Malaysia ~ Hari Raya Puasa". Go2travelmalaysia.com. 2010-09-11. Diperoleh pada 2010-09-15.
"Festivals of Malaysia ~ Thaipusam Festival". Go2travelmalaysia.com. Diperoleh pada 2010-09-15.
"The English Teacher". Malaysian English Language Teaching Association. 2008-05-02. Diperoleh pada 2010-09-15.
"Sports and recreation". Tourism Malaysia. Diperoleh pada September 29, 2010.
http://old.internationalbadminton.org/thomas.html
"MALAYSIA LAWN BOWLS FEDERATION". My.88db.com. Diperoleh pada 2010-10-01.
"| BorneoPost Online | Borneo , Malaysia, Sarawak Daily News". Theborneopost.com. Diperoleh pada 2010-10-01.
"History of SRAM". Malaysiasquash.com. Diperoleh pada 2010-10-01.
www.fihockey.org/.../0,11040,1181-191880-209103-141009-0-file,00.pdf
History of Hockey World Cup - The Times of India
"GRAND PRIX RESULTS: MALAYSIAN GP, 1999". grandprix.com. Diperoleh pada 2010-10-26.
"Previous Olympic Games Medal Tally". Olympic Council of Malaysia. Diperoleh pada 2010-09-29.

    Dudley, Rueben (20 September 2010). "19th Commonwealth Games: Doing Malaysia proud". Petaling Jaya, Selangor: The Malay Mail. Diperoleh pada 29 September 2010.

Rujukan tambahan رجوكن تمبهن

    1911 Encyclopædia Britannica. Malay States.
    Zainal Abidin bin Abdul Wahid; Khoo Kay Kim; Muhd Yusof bin Ibrahim; Singh, D.S. Ranjit (1994). Kurikulum Bersepadu Sekolah Menengah Sejarah Tingkatan 2. Dewan Bahasa dan Pustaka.
    Jeong Chun Hai. (2007). Principles of Public Administration: An Introduction. Kuala Lumpur: Karisma Publication. ISBN 978-983-195-253-5.
    Osborne, Milton (2000). Southeast Asia: An Introductory History. Allen & Unwin. ISBN

Pautan luar ڤاءوتن لوار
Flag of Malaysia.svg 	Portal Malaysia
	Wikimedia Commons mempunyai media berkaitan: Malaysia
Wikinews-logo.svg
Wikinews mempunyai berita berkaitan dengan:
Malaysia
	Wikimedia Commons mempunyai media berkaitan: Perjanjian yang berkaitan dengan Malaysia antara Inggeris, N. Borneo, Sarawak dan Singapura

    Portal maklumat kerajaan Malaysia
    Pejabat Perdana Menteri Malaysia
    Koleksi peta-peta Malaysia
    Laman Rasmi Parlimen Malaysia
